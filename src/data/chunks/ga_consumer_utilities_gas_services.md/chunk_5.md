##  Cad a tharlóidh má bhogaim teach?

Má tá tú ag bogadh isteach i réadmhaoin a bhfuil nasc gáis aige cheana féin,
ba cheart duit dul i dteagmháil le soláthraí gáis chun cuntas seirbhíse nua a
bhunú. Tabhair léamh méadair do do sholáthraí gáis chomh luath agus is féidir.
Má tá tú ar cíos, is féidir le do thiarna talún teagmháil a dhéanamh leis an
soláthraí gáis duit.

Chun an méadar a chur faoi ghlas nó a dhícheangal sula mbogann tú isteach a
sheachaint, abair leis an soláthraí chomh luath agus is féidir go mbeidh athrú
úinéireachta nó áititheora ann.

Ní gá duit íoc as aon ghás a d’úsáid an t-áititheoir roimhe seo.

Más custaiméir gáis nádúrtha thú cheana féin agus má tá tú ag bogadh tí nó más
mian leat do chuntas a dhúnadh, déan teagmháil le do sholáthraí roimh ré chun
léamh méadair deiridh a sholáthar, do sheoladh nua agus ainm an áititheora nua
(más eol). Mura ndéanann tú é seo, beidh tú freagrach as aon ghás a úsáidtear
sa réadmhaoin.
