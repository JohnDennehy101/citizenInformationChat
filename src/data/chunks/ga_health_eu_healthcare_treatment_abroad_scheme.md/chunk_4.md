##  Conas iarratas a dhéanamh ar an Scéim Cóireála Thar Lear

Ní mór duitse agus don chomhairleoir a thagraíonn duit foirm iarratais E112
(pdf) a líonadh.

Ní mór duit é seo a sheoladh chuig oifig TAS an FSS in éineacht le cóip den
litir atreorúcháin ó do chomhairleoir agus tú ag déanamh iarratais.

Ba cheart duit iarratas a dhéanamh go luath, mar beidh ort fanacht go
bhféadfaidh an FSS do chóireáil a cheadú thar lear sula dtaistealaíonn tú.

San fhoirm E112, ní mór do do chomhairleoir a dhearbhú:

  * Gurb é/í an comhairleoir atá ag cur cóir leighis ort faoi láthair. 
  * Go ndearna siad measúnú ort laistigh de thréimhse 2 sheachtain roimh iarratas a dhéanamh chuig an FSS. 
  * Go bhfuil an t-iarratas bunaithe ar a dtuairim leighis féin. Ní féidir le comhairleoir foirm a líonadh i gcás ina n-iarrann duine eile orthu é sin a dhéanamh. 

Iarrfaidh an fhoirm E112 ar do chomhairleoir a dheimhniú go bhfuil an
chóireáil thar lear:

  * riachtanach ó thaobh leighis de agus go bhfreastalóidh sé ar do chuid riachtanas 
  * aitheanta ag dlí na hÉireann (níl cóireálacha neamhchruthaithe nó trialacha clúdaithe) 
  * ar fáil thar lear i suíomh cúram sláinte poiblí atá á reáchtáil ag lia-chleachtóir cláraithe. 
  * déanta in ospidéal aitheanta nó in institiúid eile a ghlacann leis an bhfoirm E112. 
