##  Conas a oibríonn an Scéim Cóireála Thar Lear?

Más othar cúram sláinte poiblí tú agus má theastaíonn cóireáil uait nach
bhfuil ar fáil duit in Éirinn, b’fhéidir go mbeifeá in ann iarratas a dhéanamh
ar an Scéim Cóireála Thar Lear (TAS). Ligeann sé seo duit an chóireáil leighis
a fháil i dtír eile san Aontas Eorpach (AE), sa Limistéar Eorpach Eacnamaíoch
(áirítear sa LEE freisin an Íoslainn, Lichtinstéin agus an Iorua) nó san
Eilvéis.

Sula dtaistealaíonn tú le haghaidh cóireála, ní mór don FSS d’iarratas a
mheasúnú agus a fhaomhadh.

Má tá an chóireáil ar fáil in Éirinn, is féidir leat rochtain a fháil uirthi
thar lear ag baint úsáide as an Treoir maidir le Cúram Sláinte Trasteorann.
