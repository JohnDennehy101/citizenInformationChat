##  Costais clúdaithe ag an Scéim Cóireála Thar Lear

D’fhéadfaí an méid is féidir leis an FSS a chlúdach a bheith difriúil ag brath
ar an tír ina bhfaigheann tú cóireáil agus an chóireáil a theastaíonn uait. Is
féidir leat fiafraí den ospidéal thar lear cé mhéad a bheidh ort a íoc.

Ní mór duit dearbhú a sholáthar maidir le gach coinne a bhfuil ort freastal
uirthi ionas gur féidir le Feidhmeannacht na Seirbhíse Sláinte (FSS) d’fhoirm
E112 a cheadú chun costas do chuairte a chlúdach. Mura bhfuil an doiciméad
agat ag do choinne, d’fhéadfadh go ngearrfar táille ort agus nach bhfaighidh
tú aisíocaíocht ó oifig TAS an FSS.

Mura bhfuil d’fhoirm cheadaithe E112 agat ag do choinne thar lear, beidh seans
go mbeadh ort íoc as do chuairt ar an ospidéal. Sa chás seo, ní aisíocfaidh
oifig TAS an FSS na costais seo.

D’fhéadfáí go mbeadh tú in ann an Scéim Cóireála Thar Lear a fháil chun íoc as
cuid de na táillí ar thaisteal aeir nó farraige duit féin agus an duine ag
taisteal leat. Chun tuilleadh eolais a fháil, féach polasaí na Scéime Cóireála
Thar Lear ar chostais taistil (pdf).

**Othair phríobháideacha**

Más othar príobháideach thú, ní féidir le comhairleoir ospidéil phríobháideach
tú a atreorú don scéim.

Ba cheart duit iarratas a dhéanamh chuig do sholáthraí árachas sláinte
príobháideach chun an chóireáil a mhaoiniú thar lear. Má dhiúltaíonn do
sholáthraí árachas sláinte príobháideach d’iarratas agus gur diúltaíodh duit
ar achomharc, is féidir leat iarratas a dhéanamh ar an Scéim Cóireála Thar
Lear.

Nuair a dhéanann tú iarratas ar TAS mar othar príobháideach ní mór duit na
rudaí seo a leanas a thaispeáint:

  * D’iarratas diúltaithe ó do sholáthraí árachais 
  * Doiciméid chun taispeáint go bhfuil iarracht déanta agat achomharc a dhéanamh i gcoinne chinneadh an tsoláthraí árachais 
