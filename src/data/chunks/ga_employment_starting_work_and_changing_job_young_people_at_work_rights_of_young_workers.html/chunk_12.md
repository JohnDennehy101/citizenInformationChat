###  Síntiúis agus aiscí

Má oibríonn tú i bpost ina n-íocann custaiméirí síntiúis agus aiscí leis an
bhfoireann (cosúil le bialann nó beár), níl tú i dteideal na síntiúis seo a
fháil go huathoibríoch. Níl ort do shíntiúis a thabhairt do d’fhostóir ach
chomh beag, áfach.

Braitheann sé ar ‘an gnás agus an cleachtas’ i d’ionad oibre. Is amhlaidh atá
seo mar gheall nach bhfuil aon dlíthe ann faoi láthair ina leagtar amach na
rialacha maidir le síntiúis agus aiscí.

Má bhailíonn an bhainistíocht na síntiúis go léir agus má íocann siad leis an
bhfoireann iad tríd an bpárolla, gearrtar cáin ar na síntiúis seo ar an
ngnáthbhealach.

**Athruithe a bheidh ag teacht aníos ar an dlí maidir le síntiúis**

Foilsíodh an dréacht-Bhille um Íoc Pá (Leasú) (Síntiúis agus Aiscí) (pdf) in
Eanáir 2022. A luaithe a achtófar é, bronnfaidh sé cearta dlíthiúla nua ar
fhostaithe maidir le hairgead tirim agus síntiúis cárta. Beidh ar fhostóirí a
chinntiú go n-íoctar síntiúis leis an bhfoireann go cothrom, go cóir agus ar
bhealach trédhearcach. Beidh orthu fógra a thaispeáint freisin ar a mínítear
conas a roinntear síntiúis i measc na foirne.

**Tá ar an dréacht-Bhille gabháil tríd an nós imeachta iomlán reachtaíochta
sula ndéanfar dlí de.** Nuashonróimid an leathanach seo de réir mar a bhíonn
níos mó eolais ar fáil.
