##  Cé hiad ‘oibrithe óga?

Daoine idir 14 agus 18 mbliana d’aois iad oibrithe óga a oibríonn d’fhostóir.

Mar gheall go mbíonn oibrithe óga in oideachas lánaimseartha, go ginearálta,
is éagsúil na dlíthe éagsúla fostaíochta a chosnaíonn iad ó na dlíthe a
chosnaíonn daoine fásta. Is amhlaidh seo lena chinntiú nach gcuireann a
n-obair a sláinte ná a n-oideachas i mbaol.

Mar shampla, déantar an méid seo a leanas sa dlí d’oibrithe óga:

  * Leagtar síos teorainneacha íosta aoise d’fhostaíocht 
  * Leagtar síos na huaireanta oibre uasta 
  * Cuirtear toirmeasc ann ar aon duine níos óige ná 18 mbliana d’aois ó obair go déanach san oíche a dhéanamh 
  * Ceanglaítear ar oibrithe óga tréimhsí scíthe ar leith a ghlacadh 
  * Ceanglaítear ar fhostóirí taifid ar leith a choimeád d’oibrithe níos óige ná 18 mbliana d’aois 

Leagtar síos sa dlí rialacha éagsúla d’oibrithe óga, ag brath ar a n-aois.
Aicmítear oibrithe 14 agus 15 bliana d’aois mar ‘leanaí’. Aicmítear oibrithe
16 agus 17 mbliana d’aois mar ‘daoine óga’.
