##  Réamhrá

Is éard is brí le hidirdhealú ná caitheamh le duine amháin ar bhealach níos lú
fabhair ná duine eile.

Tá dlíthe ann chun cineálacha áirithe idirdhealaithe a chosc san ionad oibre.
Ní bhreathnaítear ar roinnt difríochtaí sa chaoi a gcaitear le daoine mar
idirdhealú faoin dlí.

Tá **9 bhforas idirdhealaithe ann** , ar a dtugtar _na forais chosanta._ These
are:seo a leanas:

  * Inscne: folaíonn sé fear, bean nó trasinscne (féach ‘reachtaíocht a chlúdaíonn idirdhealú’ thíos) 
  * Stádas sibhialta: cuimsíonn sé seo daoine singile, pósta, scartha, colscartha, baintreacha/baintreacha fir , [ páirtnéirí sibhialta agus iar-pháirtnéirí sibhialta ](/ga/birth-family-relationships/civil-partnerships/civil-partnerships/)
  * Stádas teaghlaigh: tagraíonn sé seo do thuismitheoir duine atá faoi bhun 18 mbliana d’aois nó do phríomhchuramóir nó do thuismitheoir cónaitheach duine a bhfuil míchumas air nó uirthi 
  * Claonadh gnéasach: áirítear leis seo daoine homaighnéasacha, leispiacha, déghnéasacha agus heitrighnéasacha 
  * Reiligiún: cialaíonn sé sin creideamh reiligiúnach, cúlra nó dearcadh reiligiúnach nó easpa creidimh nó dearcaidh reiligiúnaigh 
  * Aois: ní bhaineann sé seo le duine faoi bhun a 16 
  * Míchumas: áirítear leis seo daoine a bhfuil míchumais fhisiceacha, intleachta, foghlamtha, choigníocha nó mothúchánacha orthu nó réimse riochtaí míochaine 
  * Cine: áirítear le seo cine, dath craicinn, náisiúnacht nó bunús eitneach 
  * Ballraíocht den Lucht Siúil. 
