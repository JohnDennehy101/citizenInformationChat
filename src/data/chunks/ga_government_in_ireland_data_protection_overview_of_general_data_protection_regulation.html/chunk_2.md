##  Réamhrá

Coimeádann go leor eagraíochtaí, idir eagraíochtaí poiblí agus
phríobháideacha, eolas fút. D’fhéadfadh díreach do shonraí teagmhála nó eolas
níos mionsonraithe a bheith i gceist leis seo, cosúil le do stair bhrabhsála
ar líne. B’fhéidir go bhfuil buarthaí ort faoi phríobháideachas, nó faoi
chruinneas an eolais agus faoin úsáid bhreise a bhainfidh an eagraíocht a
bhailigh é as an eolas agus aon eagraíocht eile a gcinneann sé an t-eolas sin
a roinnt leis.

Forbraíodh dlíthe um chosaint sonraí timpeall an domhain mar thoradh ar na
buarthaí siúd. Tá an limistéar seo á rialáil go ginearálta san AE ag an
Rialachán Ginearálta um Chosaint Sonraí (an RGCS). Déileálann dlíthe ar leith
an AE freisin le ceisteanna cosúil le himscrúduithe coiriúla. Tá dlíthe breise
ann i ngach ballstát an AE. In Éirinn, áirítear leis na dlíthe seo na
hAchtanna um Chosaint Sonraí agus rialacháin eile.

Mar thoradh ar na dlíthe um chosaint sonraí seo, níor cheart do shonraí
pearsanta a stóráil de ghnáth nuair a bhíonn bonn dlíthiúil leis, cosúil le do
thoiliú nó oibleagáid dhlíthiúil. Tá roinnt ceart agat faoi dhlíthe um
chosaint sonraí, cosúil leis an gceart teacht ar na sonraí pearsanta atá á
choimeád agus an ceart go ndéantar iad a cheartú nó a scriosadh faoi chúinsí
áirithe.
