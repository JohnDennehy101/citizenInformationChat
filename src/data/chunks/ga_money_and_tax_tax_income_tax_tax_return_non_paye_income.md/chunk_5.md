###  An féidir liom ioncam neamh-ÍMAT a thuilleamh gan úsáid a bhaint as
féinmheasúnú?

Más cáiníocóir ÍMAT tú agus má tá ioncam neamh-ÍMAT agat freisin, ní gá
féinmheasúnú a úsáid má bhaineann na pointí seo a leanas leis an ioncam sin:

  * Glanioncam inchánach faoi €5,000 (tar éis caillteanais, liúntais chaipitiúla agus faoisimh eile) agus 
  * Códaithe isteach in aghaidh creidmheasanna cánach ÍMAT (féach thíos) nó gearrtar cáin iomlán orthu ag an bhfoinse agus 
  * Ioncam comhlán níos lú ná €30,000 

Cé nach duine inmhuirearaithe tú le haghaidh féinmheasúnaithe, caithfidh tú
fós na Coimisinéirí Ioncaim a chur ar an eolas faoin ioncam seo. Féach thíos
chun eolas a fháil maidir le Conas tuairisceán cánach a dhéanamh mura bhfuil
ort féinmheasúnú a úsáid.
