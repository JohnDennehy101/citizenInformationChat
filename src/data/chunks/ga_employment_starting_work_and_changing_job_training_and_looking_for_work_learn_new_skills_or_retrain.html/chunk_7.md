###  Oiliúint

Tugann na [ Boird Oideachais agus Oiliúna (BOO) ](http://www.etbi.ie/) , [
SOLAS ](http://www.solas.ie/) agus gníomhaireachtaí eile maoiniú do roinnt
cláir oideachas agus oiliúna leanúnacha. Eagraíonn BOO oideachas dara-
leibhéal, oideachas do dhaoine fásta, oideachas pobail agus oideachas
athdheise. Is féidir leat teagmháil a dhéanamh le do [ BOO áitiúil
](http://www.etbi.ie/etbs/directory-of-etbs/) le haghaidh tuilleadh sonraí.
Oibríonn siad an [ Scéim Oiliúna agus Deiseanna Gairmoideachais (SODG)
](/ga/education/further-education-and-training/vocational-training-
opportunities-scheme/) freisin a chuireann réimse cúrsaí ar fáil chun freastal
ar na riachtanais oideachais agus oiliúna atá ag daoine dífhostaithe.

Tugann [ cúrsaí Breisoideachais agus Oiliúna (FET)
](../../../education/vocational_education_and_training/fas_training_programmes_and_supports/fas_training_courses.ga.html)
deis duit do chuid scileanna a fhorbairt nó a uasghrádú sna hearnálacha
tráchtála agus tionsclaíocha má tá tú dífhostaithe nó iomarcach. Is féidir
leat cuardach a dhéanamh [ ar líne le haghaidh cúrsaí oiliúna
](https://www.jobsireland.ie/#/TrainingAndEducation) .

Cuireann [ cúrsaí oiliúna
](http://www.fas.ie/en/Training/Traineeships/default.htm) meascán d'oiliúint
ar an láthair le fostóir chomh maith le hoiliúint lasmuigh den láthair oibre
san Ionad Oiliúna duit. Is féidir leat páirt a ghlacadh i gcúrsa má tá tú ag
cuardach poist don chéad uair nó má tá tú dífhostaithe.

Soláthraíonn [ tionscnaimh oiliúna áitiúla
](http://www.fas.ie/en/Communities/Local+Training+Initiative/default.htm)
taithí oibre agus oiliúint lánaimseartha atá á reáchtáil ag grúpaí pobail
áitiúla.

[ Is clár tionscadalbhunaithe taithí oibre agus oiliúna ](http://www.etbi.ie/)
a dhéantar sa phobal áitiúil é an Clár Tionscnaimh Oiliúna Áitiúla (TOA).
Reáchtáiltear é ag grúpaí pobail áitiúla. Tá an clár dírithe ar dhaoine
dífhostaithe, go háirithe iad siúd idir 18 agus 35 bliain d'aois a bhfuil
deacrachtaí acu post a fháil. Is féidir leat rochtain a fháil ar na cláir TOA
trí d'Ionad Oiliúna BOO áitiúil nó ag [ fetchcourses.ie
](http://www.fetchcourses.ie/) .

Is eagraíochtaí neamhspléach pobal-bhunaithe iad na h [ Ionaid Oiliúna Pobail
](http://www.fas.ie/en/Communities/Community+Training+Centres/default.htm) .
Tugann siad aire do na riachtanais oiliúna agus fostaíochta atá ag daoine atá
tar éis an scoil a fhágáil go luath, go príomha idir 16 agus 21 bliain.

Má tá tú idir 15 agus 20 bliana d’aois agus má tá tú tar éis an scoil a
fhágáil gan cháilíochtaí foirmiúla ar bith, tugann an [ clár Youthreach
](../../../education/vocational_education_and_training/training_and_apprentiship_programmes/youthreach.ga.html)
deiseanna duit oideachas bunúsach, forbairt phearsanta, gairmoiliúint agus
taithí oibre a fháil.

**Gníomhaireachtaí eile**

Tugann gníomhaireachtaí cosúil le [ Fáilte Ireland, Bord Iascaigh Mhara (BIM),
Teagasc, Coillte agus Comhairle Ceardaíochta na hÉireann
](../../../education/vocational_education_and_training/training_and_apprentiship_programmes/skills_training_linked_to_government_agencies.ga.html)
raon cúrsaí speisialta duit ina gcuid réimsí oibre féin. Soláthraíonn
eagraíochtaí eile cosúil le hIonaid do Dhaoine Dífhostaithe, le hIonad
Acmhainní Teaghlaigh agus le Cuideachtaí Forbartha Áitiúla oiliúint freisin.

Cuireann líonraí Skillnets roinnt oiliúint ar fáil do [ dhaoine dífhostaithe
incháilithe ](http://www.skillnets.ie/job-seekers/eligibility-criteria) . Má
tá tú dífhostaithe ní íocfaidh tú as an oiliúint seo. Is féidir leat cuardach
a dhéanamh ar chúrsaí oiliúna ar [ láithreán gréasáin Skillnets
](http://www.skillnets.ie/job-seekers) .

[ Tugann Skillnet Ireland ](https://www.skillnetireland.ie/) deis do ghrúpaí
comhlachtaí earnála phríobháidí líonraí oiliúna a chur ar bun chun raon clár
atá creidiúnaithe agus atá aitheanta ag tionscal a sholáthar. Cuireann
Skillnet Ireland roinnt oiliúna ar fáil do dhaoine incháilithe dífhostaithe
chomh maith. Má tá tú dífhostaithe ní íocfaidh tú as an oiliúint seo.
