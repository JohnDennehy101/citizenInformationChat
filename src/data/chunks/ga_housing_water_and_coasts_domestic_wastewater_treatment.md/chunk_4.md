##  An ndéanfar mo chóras cóireála a iniúchadh?

Is féidir leis an údarás áitiúil do chóras cóireála fuíolluisce a iniúchadh.
Scríobhfaidh d’údarás áitiúil chugat agus cuirfidh siad ar an eolas thú go
mbeidh do chóras á iniúchadh acu. Tabharfaidh siad fógra ar a laghad 10 lá
oibre duit roimh an iniúchadh.

Má táthar chun do chóras a iniúchadh, ba cheart duit:

  * Do dheimhniú clárúcháin córais fuíolluisce a bheith agat 
  * Fios a bheith agat cá bhfuil do chóras cóireála fuíolluisce 
  * Aon páipéarachas faoi shuiteáil nó cothabháil do chórais a bheith agat 

Ceapann an Ghníomhaireacht um Chaomhnú Comhshaoil (an GCC) cigirí agus
caithfidh siad a n-aitheantas a thaispeáint duit má iarrann tú go ndéanann
siad é sin.

Má tá do chóras cóireála ag oibriú i gceart, gheobhaidh tú deimhniú a
dheimhníonn é seo. Má aimsíonn an cigire fadhbanna ar do chóras, gheobhaidh tú
fógra comhairleach laistigh de 21 lá i ndiaidh an iniúchta. Tabharfar cuntas
san fhógra seo ar na fadhbanna atá ar do chóras agus tabharfaidh sé méid
áirithe ama chun iad a dheisiú. B’fhéidir go mbeidh tú in ann deontas a fháil
chun do chóras a dheisiú nó a uasghrádú (féach thíos).

Aimsigh níos mó eolais faoi do dhabhach shéarachais a chothabháil agus
iniúchtaí ar dhabhcha séarachais.
