##  Cad a gheobhaidh mé mar sholáthar díreach?

Nuair a dhéanann tú [ iarratas ar chosaint idirnáisiúnta ](/ga/moving-
country/asylum-seekers-and-refugees/the-asylum-process-in-ireland/applying-
for-refugee-status-in-ireland/) , ar a dtugtar tearmann a éileamh freisin, ní
mór don Oifig Cosanta Idirnáisiúnta d’iarratas a phróiseáil. Tógann sé seo
tamall fada uaireanta.

Agus tú ag fanacht, tá tú i dteideal soláthar díreach. Ciallaíonn sé seo go
bhfaighidh tú:

  * Áit éigin le maireachtáil 
  * Béilí 
  * Íocaíocht sheachtainiúil €38.80 an duine fásta agus €29.80 an leanbh 
  * [ Cárta leighis ](/ga/health/medical-cards-and-gp-visit-cards/medical-card/)

Ó bhí Eanáir 2023 ann, ní thugtar tosaíocht do chóiríocht d’iarratasóirí ar
chosaint idirnáisiúnta nach bhfuil leanaí acu. Is féidir leat tuilleadh a
léamh [ faoin gcaoi a dtugtar tosaíocht d’iarratasóirí ar chosaint
idirnáisiúnta ar chóiríocht ](https://www.citizensinformation.ie/en/moving-
country/asylum-seekers-and-refugees/the-asylum-process-in-ireland/coming-to-
ireland-from-ukraine/) .

Nuair a dhéanann tú iarratas ar chosaint idirnáisiúnta, tabharfaidh tú do
shonraí teagmhála. Nuair a bhíonn lóistín ar fáil, rachaidh IPAS i dteagmháil
leat.

Mura bhfuil IPAS in ann lóistín a chur ar fáil duit, gheobhaidh tú méadú
sealadach ar do Liúntas Caiteachais Laethúil (DEA).

Tá eolas úsáideach ag Comhairle Dídeanaithe na hÉireann ar [ thacaíochtaí
d’iarratasóirí ar chosaint idirnáisiúnta gan dídean.
](https://www.irishrefugeecouncil.ie/info-for-homeless-international-
protection-applicants)
