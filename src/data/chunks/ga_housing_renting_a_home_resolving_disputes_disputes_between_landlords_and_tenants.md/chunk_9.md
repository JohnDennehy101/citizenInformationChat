##  Binse Tionóntachta

An dara céim i seirbhís réiteach díospóide an BTC atá sa Bhinse Tionóntachta.
Is féidir díospóid a chur ar aghaidh chuig an Binse Tionóntachta ar son
ceithre chúis:

  * Má theipeann ar an gcóras idirghabhála teacht ar chomhaontú 
  * Más mian le ceachtar párití achomharc a dhéanamh ar chinneadh an Bhreithneora laistigh de 21 lá 
  * Má iarrann ceachtar de na páirtithe éisteacht bhinse 
  * Má chuireann an BTC an díospóid díreach faoi bhráid an Bhinse, m.sh. nuair atá cuma air go bhfuil seans láidir ann go ndéanfar damáiste don áit chónaithe no contúirt do pháirtí amháin. 

Má théann do chás faoi bhráid an Bhinse, cuirfidh an BTC é sin in iúl duit i
scríbhinn. Léiríonn an litir sin dáta, am agus áit na héisteachta agus tugann
sí cuntas ar an díospóid agus ar na nósanna imeachta a nglacfar leo ag an
éisteacht.

Eiseofar cinneadh an Bhinse Tionóntachta chuig gach páirtí mar ordú
dearbhaithe de chuid an BTC agus tá sé ceangailteach de réir dlí. [ Foilsítear
orduithe dearbhaithe ar láithreán gréasáin an BTC
](http://public.prtb.ie/disputes.htm) . Is féidir achomharc a dhéanamh chuig
an [ Ard-Chúirt
](http://www.courts.ie/courts.ie/Library3.nsf/6556fea313d95d3180256a990052c571/a02c9a68910cae7280256d870050500c?OpenDocument)
ar chinntí a dhéanann an Binse **ar phointe dlí amháin** agus ní mór an
t-achomharc a chur isteach laistigh de 21 lá.

Léigh tuilleadh sna [ ceisteanna coitianta ](http://www.prtb.ie/dispute-
resolution/tribunals/tribunal-faqs) .
