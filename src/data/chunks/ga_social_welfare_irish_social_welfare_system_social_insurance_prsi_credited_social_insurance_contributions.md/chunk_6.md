###  **Creidmheasanna le linn dífhostaíochta**

Faigheann tú creidmheasanna go huathoibríoch má tá tú dífhostaithe go hiomlán
agus ag fáil Sochar Cuardaitheora Poist. Féadfaidh tú leanúint ar aghaidh ag
fáil creidmheasanna má tá do theidlíocht ar Shochar Cuardaitheora Poist ídithe
agat agus má cháilíonn tú don Liúntas Cuardaitheora Poist.

Ní fhaigheann tú creidmheasanna go huathoibríoch má tá Liúntas Cuardaitheora
Poist á fháil agat. Ní mór go raibh ranníocaíochtaí íoctha nó creidiúnaithe
agat le ceachtar den dá bhliain chánach dheireanacha chun creidmheasanna a
fháil le Liúntas Cuardaitheora Poist.

Má tá tú dífhostaithe agus mura gcáilíonn tú d’íocaíocht cuardaitheora poist,
féadfaidh tú síniú le haghaidh creidmheasanna fós, má chomhlíonann tú na
coinníollacha cáilitheacha.
