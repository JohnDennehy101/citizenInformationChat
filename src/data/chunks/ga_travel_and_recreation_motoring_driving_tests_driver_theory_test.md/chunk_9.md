##  Conas a oibríonn an tástáil

Déantar an tástáil ar ríomhaire agus is féidir í a dhéanamh ar scáileán
tadhaill nó trí luchóg agus méarchlár a úsáid. Ní gá duit a bheith inniúil ar
ríomhairí chun an tástáil a dhéanamh.

Sa chéad chuid den scrúdú tá rang teagaisc gairid, ina bhfuil treoracha maidir
le conas nascleanúint a dhéanamh tríd an scrúdú. Ligeann sé duit dhá cheist a
fhreagairt freisin.

Is i bhfoirm ceisteanna ilroghnacha í an tástáil. Tá bosca cearnach in aice na
gceisteanna agus cuireann tú tic i gceann chun do fhreagra a roghnú.

Má dhéanann tú botún nó má athraíonn tú d’intinn, féadfaidh tú do fhreagra a
chealú. Féadfaidh tú ceist a scipeáil más maith leat, agus dul ar ais agus í a
fhreagairt ag deireadh do thástála. Sula gcríochnaíonn tú an tástáil,
féadfaidh tú do chuid freagraí go léir a athbhreithniú agus iad a athrú más
mian leat.

D’fhoilsigh an RSA [ físeán ](https://www.youtube.com/watch?v=rXALrEep8LU)
chun a léiriú cad is féidir leat a bheith ag súil leis ar lá do thástála
teoirice.
