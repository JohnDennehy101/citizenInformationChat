###  Achomharc a dhéanamh ar do thoradh

Má tá tú míshásta le toradh do thástála teoirice, tá sé de cheart agat an
cinneadh seo a achomharc.

Chun achomharc a dhéanamh, ba cheart duit labhairt leis an maoirseoir tástála
teoirice tiománaí sula bhfágann tú an t-ionad tástála. Féadfaidh tú foirm
achomhairc atá ar fáil ag gach ionad tástála a chomhlanú.

Caithfidh tú d’achomharc a dhéanamh laistigh de 10 lá oibre ó dháta do
thástála. Nuair a fhaightear d’achomharc, déanfar do thástáil a athmharcáil
agus gheobhaidh tú an toradh laistigh de 5 go 10 lá oibre. Is í an táille as
achomharc a dhéanamh ná €15 a aisíoctar má éiríonn leat.

Má bhí an mharcáil bhunaidh mícheart eiseofar do dheimhniú tástála teoirice
nua duit. Is féidir leat tuilleadh a léamh faoin [ gCairt do Chustaiméirí
Tástála Teoirice Tiomána ](https://theorytest.ie/) anseo.
