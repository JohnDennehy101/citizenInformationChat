###  Catagóirí feithiclí

Agus tú ag déanamh iarratais ar thástáil teoirice, iarrfar ort an chatagóir
feithicle ar mian leat go ndéanfar tástáil ort ina leith a chur in iúl. Is iad
na [ catagóirí tástála ](https://theorytest.ie/) :

  * A - gluaisrothair agus móipéidí (Catagóirí ceadúnas tiomána AM, A1, A2, A), 
  * B - gluaisteáin, tarracóirí agus feithiclí oibre (Catagóirí ceadúnas tiomána B, BE, W) 
  * C - veaineanna agus trucailí os cionn 3,500kg (Catagóirí ceadúnas tiomána C, C1, CE, C1E) 
  * D - busanna (Catagóirí ceadúnas tiomána D, D1, DE, D1E) 
  * CD - trucailí agus busanna (Catagóirí ceadúnas tiomána C, C1, CE, C1E, D, D1, DE, D1E) 
  * TMT - modúl trucaile (caithfidh tástáil D a bheith bainte amach agat) 
  * BMT - modúl bus (caithfidh tástáil C a bheith bainte amach aige) 

Tá tástálacha Chatagóirí A, B, C agus D ar fáil i nGaeilge. Más mian leat do
thástáil a dhéanamh i nGaeilge, ní mór duit é sin a chur in iúl agus do
thástáil á cur in áirithe agat.

Má tá ceadúnas tiomána agat cheana féin do chatagóir áirithe agus má
theastaíonn uait ceadúnas tiomána a fháil do chatagóir dhifriúil a bhfuil
tástáil teoirice éagsúil ag teastáil ina leith, caithfidh tú an tástáil
teoirice a dhéanamh don chatagóir sin sular féidir leat [ iarratas a dhéanamh
ar cheadúnas foghlaimeora ](/ga/travel-and-recreation/motoring/driver-
licensing/learner-driving-permits-for-cars-and-work-vehicles/) .

Mar shampla, má tá ceadúnas tiomána agat do charr (catagóir B) agus má
theastaíonn uait ceadúnas tiomána a fháil do veain nó trucail (catagóir C1),
caithfidh tú pas a fháil sa tástáil teoirice do chatagóir C agus ansin
iarratas a dhéanamh ar cheadúnas foghlaimeora chatagóir C1.

Má éiríonn leat sa tástáil teoirice do chatagóir C nó D a dhéanamh, tá rogha
ann tástáil mhodúil TMT nó BMT a dhéanamh chun an chatagóir eile (D nó C de
réir mar is cuí) a fháil ar an gcoinníoll go ndéantar é seo laistigh de 2
bhliain ón gcéad tástáil.

Léigh tuilleadh faoi [ chatagóirí feithiclí agus ceadanna foghlaimeora
](/ga/travel-and-recreation/motoring/driver-licensing/categories-of-motor-
vehicles-and-minimum-age-of-drivers-in-ireland/) anseo.
