##  Ag ullmhú don chúirt

Tá faisnéis ag an tSeirbhís Chúirteanna chun cabhair a thabhairt duit [ ullmhú
le freastal ar chúirt dlí teaghlaigh ](https://services.courts.ie/Family-
Law/preparing-for-family-law-court/how-to-prepare-for-a-court-hearing) .
Éistear cásanna dlí teaghlaigh i gceamara. Ciallaíonn sé seo go gcloistear iad
go príobháideach chun príobháideacht an teaghlaigh a chosaint. Ní chiallaíonn
sé go ndéantar scannánú nó fístéip orthu.

D'fhéadfadh sé a bheith ina chabhair duit freisin eolas a bheith agat maidir
leis na nithe seo a leanas:

  * [ Nithe nach mór duit a dhéanamh ar lá d’éisteachta ](https://services.courts.ie/Family-Law/preparing-for-family-law-court/what-to-do-on-the-day)
  * [ An méid a tharlaíonn sa seomra cúirte ](https://services.courts.ie/Family-Law/preparing-for-family-law-court/what-happens-in-the-courtroom)
  * [ Cé na daoine a bheidh sa seomra cúirte ](https://services.courts.ie/Family-Law/preparing-for-family-law-court/who-to-expect-inside-the-courtroom)
  * [ An méid a tharlóidh nuair a thagann deireadh le d’éisteacht ](https://services.courts.ie/Family-Law/preparing-for-family-law-court/what-happens-when-a-hearing-ends)

Tá sé [ de cheart agat achomharc a dhéanamh
](https://services.courts.ie/Family-Law/appealing-a-court-decision/appealing-
a-district-court-order) mura bhfuil tú sásta le cinneadh an bhreithimh. Más
mian leat achomharc a dhéanamh i gcoinne an chinnidh, ní mór duit do
dhoiciméid achomhairc a chomhdú laistigh de na hamlínte ábhartha do gach
cúirte. Mar shampla, más mian leat achomharc a dhéanamh in aghaidh chinneadh
nó ordú na Cúirte Dúiche, ní mór duit do dhoiciméid achomhairc a chomhdú
laistigh de 14 lá ó éisteacht na cúirte. I gcásanna áirithe, is féidir leat
iarratas a dhéanamh chuig an gCúirt Chuarda ar shíneadh ama chun achomharc a
dhéanamh. Ba cheart duit comhairle dlí a lorg maidir le d’achomharc.
