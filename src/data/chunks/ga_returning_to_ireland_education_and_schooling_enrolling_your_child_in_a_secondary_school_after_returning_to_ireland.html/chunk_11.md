##  Céim 4: Déan iarratas ar an scoil

Déan iarratas i scríbhinn i gcónaí ar áit scoile. Seiceáil an bhfuil foirm
iarratais ag an scoil. Mura bhfuil, scríobh litir iarratais agus seol í chuig:
An Rúnaí, An Bord Bainistíochta, ainm agus seoladh na scoile. Ná déan dearmad
an dáta a scríobh ar d'iarratas.

Féadfaidh scoileanna doiciméid bhreise a iarraidh, mar thuairisc scoile roimhe
seo, teastas breithe, agus measúnú oideachais. Ní féidir le scoileanna teastas
baiste a iarraidh mar chuid de d'iarratas (mar atá leagtha amach faoin [ Acht
Oideachais (Iontráil i Scoileanna) 2018
](http://www.irishstatutebook.ie/eli/2018/act/14/enacted/en) ).

Coinnigh cóip den fhoirm iarratais nó den litir chomhlánaithe, agus cóipeanna
d'aon doiciméid a chuireann tú isteach leis an iarratas.

Má dhéanann tú iarratas ar scoil i lár na bliana nó tar éis don tréimhse
iontrála a bheith caite, ba cheart don scoil glacadh le do leanbh má tá áit ar
fáil acu.
