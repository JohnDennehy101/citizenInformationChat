###  Plean forbartha áitiúil d’údarás áitiúil

Déan athbhreithniú i gcónaí ar do phlean forbartha áitiúil sula ndéanann tú
iarratas ar chead pleanála. Déanann plean forbartha cur síos ar an gcaoi a
bhfuil sé beartaithe ag d’údarás áitiúil codanna áirithe de limistéar an
údaráis áitiúil ina gcónaíonn tú a fhorbairt (mar shampla, ceantair chónaithe,
limistéir thionsclaíocha, limistéir thalmhaíochta).

Is féidir le d’údarás áitiúil a insint duit más dócha go n-oirfeadh do
phleananna leis an bplean forbartha áitiúil. Is féidir leat do phleananna a
phlé leo agus féadfaidh siad comhairle a thabhairt duit maidir leis an
bpróiseas cead pleanála agus aon choinníollacha ar leith a bhaineann le tógáil
sa cheantar. Mar shampla, ní féidir leat teach a thógáil ach i gceantair
thuaithe áirithe, má tá baint agat leis an gceantar. Riachtanais áitiúla a
thugtar air seo. Beidh an t-údarás áitiúil in ann comhairle a chur ort faoi na
coinníollacha seo.
