##  Gnáthreifreann

Reifreann é gnáthreifreann nach mbaineann le Bunreacht na hÉireann a leasú. Go
dtí seo, níor cuireadh aon ghnáthreifreann ar siúl riamh.

Thitfeadh gnáthreifreann amach dá bhfaigheadh an tUachtarán comhachainí ó
thithe an Oireachtais. Luafaí san achainí go raibh Bille a bheartaítear chomh
tábhachtach go náisiúnta gur cheart do mhuintir na hÉireann cinneadh a
dhéanamh ar cibé acu an ndéantar nó nach ndéantar dlí de.

Caithfidh tromlach chomhaltaí an tSeanaid agus trian de chomhaltaí na Dála an
chomhachainí a rith. Nuair a fhaigheann an tUachtarán an achainí, caithfidh
siad dul i gcomhairle leis an gComhairle Stáit. Má chomhaontaíonn an
tUachtarán leis go mbaineann an oiread sin tábhachta náisiúnta leis an togra,
diúltóidh siad an Bille a shíniú go dtí go gcuirtear reifreann ar bun.

Caithfear an reifreann a chur ar bun laistigh de 18 mí tar éis chinneadh an
Uachtaráin gan an Bille a shíniú.
