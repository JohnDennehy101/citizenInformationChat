##  Torthaí

Déantar na vótaí ar son agus in aghaidh thogra an reifrinn a chomhaireamh an
lá i ndiaidh na vótála agus cuireann an Ceann Comhairimh Áitiúil an toradh in
iúl do Cheann Comhairimh an Reifrinn. Is féidir le comhaltaí an Oireachtais
agus comhlachtaí faofa féachaint ar an gcomhaireamh.

Nuair a rinneadh na torthaí go léir ó gach toghcheantar a chomhaireamh,
déanann Ceann Comhairimh an Reifrinn deimhniú sealadach reifrinn a dhréachtú.
Luaitear ann seo toradh foriomlán na vótála agus má faomhadh an t-achtú a
bheartaítear, ar gá “Tá” a bheith i gceist le breis agus 50% de na vótaí.
Foilsítear an deimhniú sealadach in Iris Oifigiúil (Irisleabhar an Stáit).

Is mar an gcéanna a bhíonn an nós imeachta vótála ag an ngnáthreifreann leis
an nós imeachta i reifreann bunreachtúil, seachas go ndéanann na daoine an
bille sin a dhiúltú sna cásanna seo a leanas:

•Caitear formhór na vótaí in aghaidh an Bhille, agus

•Is ionann líon na vótaí siúd agus ar a laghad an tríú cuid de thoghthóirí an
uachtaráin ar chlár na dtoghthóirí.

Más mian le vótálaí cur in aghaidh an deimhnithe shealadaigh, caithfidh siad
achainí a chur faoi bhráid na hArd-Chúirte laistigh de 7 lá tar éis gur
foilsíodh an deimhniú sealadach. Mura gcuirtear aon achainí faoi bhráid na
hArd-Chúirte, déantar deimhniú críochnaitheach den deimhniú.
