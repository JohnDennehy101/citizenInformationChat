###  Ceannach éigeantach

Is féidir leis an údarás áitiúil láithreán tréigthe a cheannach ina limistéar
féin, trí chomhaontú a dhéanamh leis an úinéir nó trí cheannach éigeantach. Ní
mór don údarás áitiúil na sonraí a bhaineann le ceannach éigeantach ar bith
atá beartaithe a fhógairt sa nuachtán áitiúil agus fógra a sheoladh chuig
úinéir nó áititheoir na talún sin, ag tabhairt eolais faoi conas agus cén áit
ar féidir le daoine cur i gcoinne an cheannaigh. Má dhéantar agóid, ní féidir
leis an údarás áitiúil an talamh a cheannach gan toiliú a fháil ón mBord
Pleanála.

Má cheadaíonn an Bord Pleanála an ceannach éigeantach agus má tá an t-údarás
áitiúil tar éis déileáil le hagóid ar bith a fuarthas, is féidir leis an
údarás áitiúil an talamh a cheannach, trí leas a bhaint as ordú dílseacháin.
