###  Comhaontú cothabhála deonach

Nuair a scarann tuismitheoirí nó céilí/páirtnéirí sibhialta, d’fhéadfadh go
mbeadh ar chumas an bheirt agaibh comhaontú cothabhála neamhfhoirmiúil a
dhéanamh. Féadfaidh sé seo oibriú go maith nuair a bhíonn an dá pháirtí
réasúnta agus cothrom.

Is féidir le comhaontuithe neamhfhoirmiúla mar seo aistriú réadmhaoine nó
íocaíocht cnapshuime a áireamh ach ní féidir leis an bhféidearthacht iarratas
a dhéanamh ar ordú cothabhála trí na cúirteanna amach anseo a chur as an
áireamh.

Féadfaidh tú aon cheann de na socruithe seo a leasú má thagann athrú ar do
chúinsí pearsanta nó airgeadais.
