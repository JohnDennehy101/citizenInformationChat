##  Rátaí

Is é an scoithphointe ráta chaighdeánaigh do lánúineacha/pháirtnéirí sibhialta
pósta €51,000 in 2024. Gearrtar cáin ar 20% ar an tsuim seo agus gearrtar cáin
ar 40% ar an bhfuílleach. Nuair a bhíonn ioncam ag an mbeirt
chéilí/pháirtnéirí sibhialta, is féidir an scoithphointe ráta chaighdeánaigh
seo a mhéadú ag an gceann **is ísle** den dá rud seo a leanas:

  * €33,000 in 2024 **nó**
  * Méid ioncaim an chéile/an pháirtnéara shibhialta a bhfuil an t-ioncam níos lú aige/aici. 

Idirghníomhaíonn an méadú ar an scoithphointe ráta chaighdeánaigh le
Creidmheas Cánach do Chúramóir Baile. Má théann an scoithphointe ráta
chaighdeánaigh méadaithe chun sochair níos mó duit ná mar a théann an
Creidmheas Cánach do Chúramóir Baile, féadfaidh tú an méadú a éileamh, ina
ionad sin. Sa ghnáthchúrsa, tabharfaidh an oifig cánach duit cibé ceann is
tairbhí duit.
