###  Seirbhís Tacaíochta Baile

Má tá tú 65 bliain d’aois nó níos sine agus má theastaíonn tacaíocht uait chun
leanúint ag maireachtáil sa bhaile nó chun filleadh abhaile i ndiaidh duit
bheith ag fanacht san ospidéal, b’fhéidir go mbeidh tú in ann Seirbhís
Tacaíochta Baile a fháil. Is féidir leis an tSeirbhís Tacaíochta Baile
tacaíocht a thabhairt maidir le tascanna laethúla, ar nós éirí amach ón leaba
agus dul isteach sa leaba, folcadh agus gléasadh.

Má tá tú níos óige ná 65 bliain d’aois agus má theastaíonn tacaíocht uait le
galar, b’fhéidir go mbeidh tú in ann an tseirbhís tacaíochta baile a fháil,
mar shampla, má tá néaltrú a thosaíonn luath ort nó má tá tú faoi mhíchumas.

Is féidir leat eolas breise a fháil faoin tSeirbhís Tacaíochta Baile ó FSS.
Thugtaí an tSeirbhís Chúnaimh Baile nó Scéim an Phacáiste Cúram Baile ar an
tSeirbhís Tacaíochta Baile roimhe seo.
