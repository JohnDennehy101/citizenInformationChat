###  Monatóireacht ar sholáthairtí uisce óil

Braitheann an chaoi a ndéantar monatóireacht ar chaighdeáin soláthairtí uisce
ar a méid agus ar cé acu an soláthraíonn nó nach soláthraíonn siad uisce don
phobal.

Caithfidh **soláthairtí móra** (a sholáthraíonn níos mó ná 50 duine nó a
tháirgeann níos mó ná 10 méadar ciúbach uisce in aghaidh an lae) agus
**soláthairtí beaga** a sholáthraíonn uisce don phobal (cosúil le gnólachtaí,
scoileanna nó clubanna sóisialta) na caighdeáin a chomhlíonadh, ach ní
dhéantar monatóireacht ach ar na soláthairtí móra faoi na Rialacháin.

Is faoi úinéir an tsoláthair atá sé a chinntiú go gcomhlíonann soláthairtí
beaga na caighdeáin. Faoi láthair, faigheann breis agus 10% de thomhaltóirí na
hÉireann a gcuid uisce óil ó sholáthairtí neamhrialaithe dá leithéid, nach
ndéantar monatóireacht oifigiúil ar a gcáilíocht.

Léiríonn [ tuarascálacha uisce óil
](http://www.epa.ie/pubs/reports/water/drinking/) an GCC go bhfuil cáilíocht
an uisce i soláthairtí rialaithe uisce ard.
