###  Soláthairtí príobháideacha uisce

Áirítear le soláthairtí príobháideacha uisce grúpscéimeanna uisce
príobháideacha, grúpscéimeanna uisce poiblí agus soláthairtí príobháideacha
eile ar nós soláthar uisce atá ar úinéireacht ag forbróir. Áirítear sa
chatagóir seo freisin soláthairtí beaga a sholáthraíonn uisce don phobal.

Is éard is grúpscéim uisce **príobháideach** ann ná scéim ina bhfuil an
soláthar uisce iomlán (lena n-áirítear an fhoinse, an t-ionad cóireála agus an
líonra dáileacháin) faoi úinéireacht grúpa iontaobhaithe pobail. Is baill iad
seo de ghnáth de [ Chónaidhm Náisiúnta na nGrúpscéimeanna Uisce
](http://www.nfgws.ie/Home) .

Is éard is grúpscéim uisce **poiblí** ann ná nuair a thagann an t-uisce ó
sholáthar uisce óil poiblí ach is le grúpscéim uisce an córas dáileacháin.

Is minic a dhéanann údaráis áitiúla monatóireacht ar sholáthairtí
príobháideacha thar ceann a n-úinéirí nó a n-iontaobhaithe. Fostaíonn cuid acu
an FSS chun cáilíocht an uisce a thástáil agus déanann cuid acu é féin. Íocann
iontaobhaithe nó úinéirí an tsoláthair leis an údarás áitiúil as an tseirbhís
seo.

Is é an t-údarás áitiúil an t-údarás maoirseachta ar sholáthairtí
príobháideacha uisce. Tá an ról céanna acu agus atá ag an GCC maidir le
soláthairtí poiblí. Má thiteann soláthar uisce príobháideach faoi chaighdeáin
an CE, cuireann an t-údarás áitiúil in iúl d’iontaobhaithe na scéime nó do na
húinéirí. Caithfidh na hiontaobhaithe nó na húinéirí clár gníomhaíochta a chur
faoi bhráid an údaráis áitiúil a thabharfaidh aghaidh ar an bhfadhb laistigh
d’amscála áirithe. Tá cumhachtaí forghníomhaithe dlí ag an údarás áitiúil mura
ndéantar beart cuí.

Cuirtear FSS ar an eolas má tá baol féideartha ann do shláinte an duine ó gach
soláthar uisce rialaithe (poiblí agus príobháideach). Aontaíonn an FSS bearta
feabhais leis an údarás áitiúil chun sláinte an phobail a chosaint.
