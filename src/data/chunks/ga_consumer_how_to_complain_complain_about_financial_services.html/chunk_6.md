###  Déan gearán foirmiúil

Mura n-éiríonn leat do ghearán a réiteach go neamhfhoirmiúil, ba cheart duit
gearán a dhéanamh go foirmiúil (i scríbhinn). Ba cheart go mbeadh sonraí
teagmhála ar fáil ón ngnó nó trí bhreathnú ar a láithreán gréasáin. Má tá an
nós imeachta láimhseála gearán agat cheana féin, cuirfear na sonraí teagmhála
san áireamh ansin.

Tá rialacha mionsonraithe sa Chód um Chosaint Tomhaltóirí maidir le cé chomh
minic ar cóir do chuideachta dul i dteagmháil leat chun tú a choinneáil ar an
eolas faoi do ghearán. Ní mór duit 40 lá oibre a thabhairt don ghnó chun do
ghearán a réiteach. Mura réitíonn siad do ghearán, caithfidh siad litir
freagartha deiridh a thabhairt duit, ina leagtar amach na céimeanna atá
glactha acu.

Más rud é, tar éis 40 lá oibre, nach bhfuil do ghearán réitithe agus nach
bhfuil litir freagartha deiridh faighte agat, is féidir leat iarraidh ar an
FSPO leanúint suas ar do shon chun litir freagartha deiridh a fháil - féach
‘Conas is féidir liom dul ar aghaidh le mo ghearán’ thíos.

Tá plean [ 3-chéim ag an gCoimisiún um Iomaíocht agus Cosaint Tomhaltóirí
(CCPC) chun gearán a dhéanamh faoi sholáthraithe seirbhísí airgeadais
](https://www.ccpc.ie/consumers/how-to-complain/complaints-about-financial-
services-providers/) .
