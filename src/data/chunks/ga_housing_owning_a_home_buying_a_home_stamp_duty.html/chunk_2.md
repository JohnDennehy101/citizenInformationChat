##  Cad is dleacht stampála ann?

Is éard is dleacht stampála ann ná cáin a íocann tú nuair a aistríonn tú
réadmhaoin. Gearrtar é ar na doiciméid scríofa a aistríonn úinéireacht talún
agus foirgneamh. Baineann dleacht stampála le réadmhaoin chónaithe ar nós
tithe, árasáin nó láithreáin le comhaontú tógála. Cuirtear i bhfeidhm é
freisin maidir le réadmhaoin neamhchónaithe, mar shampla láithreáin talún nó
tithíochta gan foirgnimh chónaithe - féach Rátaí thíos.

Go ginearálta, is é luach na réadmhaoine an t-aon fhachtóir a dhéanann difear
do mhéid na dleachta stampála. Mar sin féin, tá ráta dleachta stampála níos
airde i bhfeidhm má cheannaíonn tú 10 no níos mó dteach cónaithe nó árasán dhá
úrlár ag an am, nó i mbliain amháin. Tugadh an beart seo isteach chun cistí
infheistíochta a dhíspreagadh ó eastáit tithíochta a cheannach. Féach ‘Rátaí’
thíos le haghaidh tuilleadh eolais ar an ráta méadaithe, lena n-áirítear
díolúintí agus aisíocaíochtaí.
