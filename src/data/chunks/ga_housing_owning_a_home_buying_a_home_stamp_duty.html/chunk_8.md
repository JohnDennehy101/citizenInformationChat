###  Réadmhaoin chónaithe

Go ginearálta tá an ráta dleachta stampála bunaithe ar luach réadmhaoine. Mar
sin féin, tá ráta méadaithe dleachta stampála de 10% ann, má cheannaíonn tú 10
no níos mó teach cónaithe nó árasán dhá úrlár ag am amháin, nó go carnach i
mbliain amháin, féach na táblaí thíos.

**Ráta dleachta stampála cónaithe lena n-áirítear ceannach níos lú ná 10
dteach nó árasán dhá úrlár i mbliain amháin**

**Luach réadmhaoine** |  **Ráta**  
---|---  
A mhéid le €1,000,000  |  1%   
Iarmhéid  |  2%   
  
**Ráta dleachta stampála cónaithe nuair a cheannaítear 10 nó níos mó teach nó
árasán dhá úrlár i mblian amháin:** ****

**Líon tithe/árasán dhá úrlár i mbliain amháin** |  **Ráta**  
---|---  
10 nó níos mó  |  10% ar an méid iomlán   
  
Tá an ráta méadaithe seo i bhfeidhm ón 20 Bealtaine 2021. Mar sin féin, is
féidir tithe agus árasán dhá úrlár a ceannaíodh roimh an 20 Bealtaine 2021 a
áireamh i dtreo na tairsí 10 n-aonad, ach ní bhaineann an ráta níos airde ach
leis na haonaid a cheannaítear ina dhiaidh sin. Mar shampla, má cheannaigh tú
6 theach i mí Aibreáin 2021 agus 5 theach i mí an Mheithimh 2021, ciallaíonn
ceannach Aibreán go bhfuil an tairseach 10 dteach sa bhliain sroichte agat,
ach ní ghearrtar an ráta dleachta stampála níos airde ach ar na tithe a
ceannaíodh i mí an Mheithimh.

Ní bhaineann an ráta méadaithe seo le ceannach árasáin, agus ní chuireann sé
isteach ar údaráis áitiúla agus ar chomhlachtaí ceadaithe tithíochta.

Féadfaidh tú aisíocaíocht a éileamh má íocann tú an ráta méadaithe dleachta
stampála, ach go gcinnfidh tú ansin na réadmhaoine a ligean ar léas d’údarás
áitiúil nó comhlacht ceadaithe tithíochta le haghaidh tithíochta sóisialta. Is
ionann an aisíocaíocht agus an difríocht idir an ráta caighdeánach agus an
ráta méadaithe. Chun cáiliú don aisíocaíocht seo ní mór duit:

  * Na réadmhaoine a ligean ar léas leis an údarás áitiúil nó comhlacht ceadaithe tithíochta laistigh de dhá bhliain tar éis iad a cheannach 
  * Léas na réadmhaoine ar feadh deich mbliana ar a laghad 

**Eisceachtaí**

Má tá do theach á cheannach agat faoi scéim ceannaigh ag tionóntaí an údaráis
áitiúil, gearrtar uasmhéid de €100 mar dhleacht stampála

Níl aon dleacht stampála iníoctha ar aistrithe áirithe idir céilí, páirtí
sibhialta agus comhchónaitheoirí - féach thuas.

Má d’íoc tú CBL ar do theach, níl le déanamh agat ach dleacht stampála a íoc
ar bhunphraghas an tí – sular cuireadh an CBL leis. Mar sin, mar shampla, má
d’íoc tú €454,000 (CBL san áireamh) as do theach nua, tá sé seo comhdhéanta
den bhunphraghas de €400,000 móide 13.5% CBL (€54,000) agus ní íocann tú ach
dleacht stampála ar an mbunphraghas de € 400,000. Léigh tuilleadh inár
ndoiciméad ar Cháin Bhreisluacha.
