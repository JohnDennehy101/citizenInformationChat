##  Conas do mhaoin a luacháil

Cáin féinmheasúnaithe é CMÁ. Ciallaíonn seo go ríomhann tú an cháin atá ort a
íoc bunaithe ar an measúnú féin a dhéanann tú ar do mhaoin. Ní luachálann na
Coimisinéirí Ioncaim maoin le haghaidh CMÁ, ach cuireann siad uirlis luachála
ar líne ar fáil faoi conas is féidir leat do mhaoin a luacháil tú féin.

Ba cheart duit eolas faoi mhaoin atá cosúil le do mhaoin féin a úsáid, mar
shampla, maoin atá den saghas agus den mhéid chéanna agus a tógadh thart ar an
tráth céanna.

Ba cheart duit cóip d’aon fhoinsí eolais a úsáideann tú agus aon cháipéisíocht
tacaíochta eile a choimeád. Is féidir leis na Coimisinéirí Ioncaim é seo a
iarraidh uait má dhéanann siad athbhreithniú ar do mheasúnú.
