##  Conas gearán a dhéanamh faoichearta fostaíochta

Ag brath ar an dlí a bhfuil do ghearán á dhéanamh agat faoi, ní mór duit
frámaí ama áirithe a leanúint.

**Gearáin faoi na hAchtanna um Chomhionannas Fostaíochta 1998-2015 agus
gearáin faoi idirdhealú i bpinsin**

Go ginearálta, ní mór gearáin a dhéanamh **laistigh de 6 mhí** . Ní féidir an
teorainn ama seo a shíneadh 6 mhí eile ach amháin má bhí cúis réasúnach leis
an moill. Ba cheart duit do ghearán a dhéanamh ag baint úsáide as foirm
ghearáin ar líne an WRC.

**Gearán faoi na hAchtanna um Stádas Comhionann 2000–2015**

Caithfidh tú a rá leis an duine nó leis an eagraíocht a bhfuil tú ag déanamh
an ghearáin ina leith ar dtús **laistigh de 2 mhí** den ghníomh deireanach
idirdhealaithe.

Chun seo a dhéanamh, comhlánaíonn tú foirm ES.1 (pdf) agus seolann tú chuig an
duine nó eagraíocht a bhfuil an gearán á dhéanamh agat ina leith. Féadfaidh
Ard-Stiúrthóir an Choimisiúin um Chaidreamh san Áit Oibre an teorainn ama
maidir le fógra a thabhairt a shíneadh go 4 mhí.

Mura bhfuil tú sásta le freagra an duine nó na heagraíochta, nó murar thug
siad freagra laistigh de 1 mhí ón dáta a chuir tú in iúl dóibh, is féidir leat
do ghearán a chur chuig an WRC ag baint úsáide as an fhoirm ghearáin ar líne.
Léigh faoi conas gearán a dhéanamh, lena n-áirítear sonraí faoin bpróiseas
breithnithe.
