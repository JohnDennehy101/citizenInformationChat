###  Iarratais Linbh

Tugtar Uimhir PSP do leanaí a rugadh in Éirinn nuair a chláraítear a mbreith
leis an bPríomh-Oifig Chlárúcháin (POC). Ciallaíonn sé seo nach gá duit
iarratas a dhéanamh ar uimhir PSP do leanbh a rugadh in Éirinn.

Ciallaíonn sé sin nach gá duit iarratas a dhéanamh i gcomhair uimhir PSP i
leith linbh a bheirtear in Éirinn.

Ní leithdháiltear uimhir PSP go huathoibríoch áfach más lasmuigh den Stát atá
seoltaí an bheirt tuismitheoirí. Má theastaíonn uimhir PSP uait i gcás mar sin
ní mór duit iarratas a dhéanamh ar dtús ag ionad leithdháilte uimhir PSP.

Is é an tuismitheoir/caomhnóir a chaitheann iarratas a dhéanamh i leith
uimhreachta PSP do leanaí a chónaíonn, ach nár rugadh in Éirinn. Caitheann
uimhir PSP bheith ag duine amháin de na tuismitheoirí/caomhnóirí ionas go
mbeidh an leanbh cláraithe agus nasctha lena gcuid sonraí.

Ba chóir go bhfreastalódh an tuismitheoir, an tuismitheoir altrama, an
caomhnói, nó an t-ionadaí scoile leis an leanbh, agus fianaise i leith a
n-aitheantais féin, aitheantas an linbh, fianaise i leith an riachtanais
d’uimhir PSP a sholáthar, agus fianaise a sholáthar i leith an ghaoil idir an
tuismitheoir/caomhnóir agus an leanbh. Ba chóir go soláthrófaí freisin
fianaise i leith seolta. Is féidir leis an Roinn Coimirce Sóisialaí a
thuilleadh fiosruithe a dhéanamh mar a meastar bheith riachtanach chun an gaol
idir an leanbh agus an duine atá ag iarraidh uimhir PSP a dheimhniú.

Meastar duine faoi bhun 18 bliain déag d’aois bheith ina leanbh chun críoch
leithdháileadh uimhreach PSP.
