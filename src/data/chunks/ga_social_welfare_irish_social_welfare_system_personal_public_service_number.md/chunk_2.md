##  Réamhrá

Is uimhir shainiúil tagartha í d'uimhir Phearsanta Seirbhíse Poiblí (PSP) a
chabhraíonn leat sochair leasa shóisialaigh, seirbhísí poiblí agus eolas in
Éirinn a fháil.

Sular féidir uimhir PSP a leithdháileadh duit, ní foláir duit a léiriú go
dteastaíonn ceann uait i [ gcomhairidirbhirt le comhlacht sonraithe
](http://www.welfare.ie/en/Pages/Personal-Public-Service-Number-Register-of-
Users.aspx) . Mar shampla, má tá tú ag glacadh le fostaíocht, teastaíonn
uimhir PSP uait chun clárú leis na Coimisinéirí Ioncaim. Ní idirbheart le
comhlacht sonraithe é bheith ag lorg oibre agus níor cheart d’fhostóirí
cuardach i gcomhair d’uimhreach PSP agus iad i mbun earcaíochta. Níor chóir go
bhféachfadh fostóir le huimhir PSP a fháil má tá tú ag glacadh le fostaíocht
laistigh den eagras.

Is feidir leat [ líosta de ghníomhaireachtaí Stáit a usáideann uimhreacha PSP
](http://www.welfare.ie/en/Pages/Personal-Public-Service-Number-Register-of-
Users.aspx) a fháil chun daoine aonair a aithint ar láithreán gréasáin na
Roinne Gnóthaí Fostaíochta agus Coimirce Sóisialaí.

Bíonn 7 n-uimhir le litir amháin nó dhá litir ina ndiaidh i gceist le hUimhir
PSP i gcónaí.

Is ainm nua don uimhir chánach (RSI) é an PSP. Má tá uimhir PSP do chéile ar
aon uimhir leat agus má chríochnáionn d'uimhir PSP le 'W', b'fhéidir go mbeadh
uimhir PSP nua de dhíth ort. Féach **'Uimhreacha W a chéimniú amach'** thíos
chun tuilleadh eolais a fháil.
