###  Córas scórchárta

Úsáideann ISD córas 'scórchárta' anois chun stair aitheantais agus cónaithe a
mheas. Ciallaíonn sé seo gur féidir leat réimse níos leithne doiciméad a
úsáid, agus a bheith cinnte go bhfuil dóthain fianaise agat le seoladh le
d'iarratas.

Caithfidh 150 pointe a bheith agat san aitheantas agus sa chónaitheacht araon.
Míníonn an [ Doiciméad Treorach um Shaoránacht
](https://www.irishimmigration.ie/wp-content/uploads/2024/04/Citizenship-
Guidance-Document-April-2024.pdf) cé mhéad pointe a fhaigheann tú do
chineálacha éagsúla doiciméad.

Má tá d’iarratas ar eadóirseacht bunaithe ar do [ phósadh nó do
pháirtnéireacht shibhialta le saoránach Éireannach ](/en/moving-country/irish-
citizenship/becoming-an-irish-citizen-through-naturalisation#leafc5) , beidh
ort doiciméid a thaispeánann náisiúntacht do chéile agus fianaise go bhfuil tú
pósta ar feadh 3 bliana a sheoladh.

Caithfidh aturnae, nótaire, coimisinéir mionn nó coimisinéir síochána cuid de
na doiciméid a theastaíonn uait a sheoladh a dheimhniú mar ‘chóipeanna fíor’.
Féadfaidh tú iarraidh ar aturnae do dhoiciméid a dheimhniú agus do dhearbhú
reachtúil á dhéanamh agat (féach Céim 4 thíos). Cuimsíonn seo:

  * Do theastas breithe 
  * Teastas breithe do chéile (má tá d’iarratas bunaithe ar phósadh le saoránach Éireannach) 
  * Do theastas pósta nó do theastas páirtnéireachta sibhialta (má tá d’iarratas bunaithe ar phósadh le saoránach Éireannach) 
  * Do phas 

Is féidir leat teacht ar liosta iomlán de na doiciméid is gá duit a sheoladh
nuair a dhéanann tú iarratas.
