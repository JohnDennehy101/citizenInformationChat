###  Carachtar

Caithfidh tú a bheith ‘dea-charachtar’. Níl aon sainmhíniú dlíthiúil
uileghabhálach ar cad a chiallaíonn ‘dea-charachtar’.

Cuireann an Garda Síochána (póilíní náisiúnta na hÉireann) tuairisc ar fáil
faoi do chúlra. Mar chuid de seo, faigheann an tAire faisnéis faoi na nithe
seo a leanas:

  * Do thaifead coiriúil 
  * Cionta tiomána a d’fhéadfadh a bheith déanta agat 
  * Imscrúduithe leanúnacha i do choinne 
  * Cásanna coiriúla ar feitheamh (nár éisteadh sa chúirt go fóill) 
  * Rabhadh eile atá faighte agat ó na Gardaí 
  * Cásanna sibhialta áirithe (mar shampla, má bhí tú faoi réir ordú urchoisc) 

Iarrtar ort ar an bhfoirm iarratais aon cheann de na nithe thuas a dhearbhú
agus tugtar an deis duit míniú a thabhairt ar na cúinsí as ar eascair an Garda
nó caingean chúirte. Sula ndéanfar cinneadh ar d'iarratas ar shaoránacht,
gheobhaidh tú cuireadh chun iarratas [ ríomh-ghrinnfhiosraithe
](https://www.irishimmigration.ie/how-to-become-a-citizen/become-an-irish-
citizen-by-naturalisation/citizenship-applicants-guide-to-an-garda-siochana-
national-vetting-bureau-e-vetting/) a chomhlánú ionas go mbeidh an fhaisnéis
faoi do charachtar chomh cothrom le dáta agus is féidir.

Má tá iarratas á dhéanamh agat ar do leanbh atá 14 bliana d’aois nó os a
chionn, ní mór dóibh ‘dea-charachtar’ a léiriú. Beidh feidhm ag an tástáil
‘dea-charachtair’ freisin má tá do leanbh faoi bhun 14 bliana d’aois agus má
cúisíodh é nó í i gcoir thromchúiseach fhoréigneach nó ghnéasach, nó má
ciontaíodh é nó í i gcoir thromchúiseach fhoréigneach nó ghnéasach.
