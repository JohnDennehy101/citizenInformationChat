##  Réamhrá

Tar éis d’iarratas ar chosaint idirnáisiúnta a bheith scrúdaithe, seolann an
Oifig um Chosaint Idirnáisiúnta a moladh chuig an Aire Dlí agus Cirt. Tugtar
‘cinneadh céadchéime’ air seo freisin. Déanann an IPO ceann de na moltaí seo a
leanas:

  * Ba cheart go ndearbhófar gur dídeanaí thú 
  * Ba cheart duine le cosaint choimhdeach a dhearbhú duit 
  * Níor cheart go ndearbhófaí tú mar dhídeanaí nó i do dhuine le cosaint choimhdeach 

Is féidir leat achomharc a dhéanamh chuig an mBinse Achomhairc um Chosaint
Idirnáisiúnta i gcoinne mholadh an IPO gan dearbhú dídeanaithe nó cosanta
coimhdí a dheonú duit. Mura ndéanann tú achomharc, nó mura n-éiríonn le
d’achomharc, cinnfidh an tAire ar cheart cead a thabhairt duit fanacht in
Éirinn nó nár cheart.

Leanfaidh an tAire moladh an IPO nó an Bhinse Achomhairc um Chosaint
Idirnáisiúnta (IPAT) dearbhú dídeanaithe nó cosanta coimhdí a dheonú nó a
dhiúltú duit. Is féidir leis an Aire dearbhú um chosaint dídeanaithe a dhiúltú
duit freisin ag an gcéim seo má :

  * Tá forais réasúnacha ann chun tú a mheas mar chontúirt do shlándáil na hÉireann 
  * Ciontaíodh thú (in Éirinn nó i dtír eile) as coir thromchúiseach agus is contúirt thú don phobal 
  * Tarraingíodh siar d’iarratas ar chosaint idirnáisiúnta 
