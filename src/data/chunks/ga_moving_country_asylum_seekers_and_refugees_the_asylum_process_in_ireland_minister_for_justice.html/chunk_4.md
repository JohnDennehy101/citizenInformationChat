###  Má mholann an IPO nó IPAT ba cheart cosaint idirnáisiúnta a thabhairt
duit

Má mholann an IPO (nó IPAT) go ndearbhófaí dídeanaí thú nó go dtabharfaí
cosaint choimhdeach duit, is gnách go n-eisíonn an tAire cinneadh bunaithe ar
an moladh seo. Is féidir leis an Aire fós diúltú dearbhú dídeanaithe a dheonú
duit má:

  * Tá forais réasúnacha ann chun tú a mheas mar chontúirt do shlándáil na hÉireann 
  * Ciontaíodh thú (in Éirinn nó i dtír eile) as coir thromchúiseach agus is contúirt thú don phobal 
  * Tarraingíodh siar d’iarratas ar chosaint idirnáisiúnta 

Má dhiúltaíonn an tAire d’iarratas ar na cúiseanna seo, ní féidir leat
achomharc a dhéanamh i gcoinne an chinnidh seo chuig IPAT. D’fhéadfá a bheith
in ann iarratas a dhéanamh chuig an Ard-Chúirt ar athbhreithniú breithiúnach
ar an gcinneadh. Ba cheart duit comhairle dlí a fháil faoi seo.

Nuair a fhaigheann tú cinneadh ón Aire a dhearbhaíonn gur dídeanaí thú nó go
bhfuil cosaint choimhdeach agat, ní mór duit clárú agus Ceadúnas Cónaithe
Éireannach a fháil. Is féidir leat léamh faoi na cearta atá agat mar dhuine le
stádas dídeanaí nó cosanta choimhdeach.
