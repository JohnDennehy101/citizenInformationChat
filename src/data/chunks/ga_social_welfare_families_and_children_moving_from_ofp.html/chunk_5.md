###  Íocaíocht Idirthréimhseach Chuardaitheora Poist

Aistreofar formhór na ndaoine nach gcáilíonn a thuilleadh d’Íocaíocht
Teaghlach Aontuismitheora mar gheall go bhfuil a leanbh 7 mbliana d’aois,
chuig íocaíocht Idirthréimhseach Chuardaitheora Poist (ar a dtugtar ICP).

Íoctar ICP le daoine nach bhfuil ag comhchónaí le duine agus a bhfuil a leanbh
is óige idir 7 agus 13 bliana d’aois. Tá de chuspóir ag an íocaíocht tacú leat
áit a bhaint amach sa lucht saothair agus a aithint, i gcomhthráth, go bhfuil
cúram á thabhairt agat do leanaí óga. Féadfaidh tú páirt a ghlacadh i gcúrsa
oideachais agus ICP a fháil. Is féidir leat teacht ar thuilleadh faisnéise
inár gcáipéis ar [ Íocaíocht Idirthréimhseach Chuardaitheora Poist
](/ga/social-welfare/unemployed-people/jobseekers-transitional-payment/) .
