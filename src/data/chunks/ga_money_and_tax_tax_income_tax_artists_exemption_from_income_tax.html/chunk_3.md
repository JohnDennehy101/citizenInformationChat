##  Cén saothar ealaíne is féidir a dhíolmhú ó cháin?

Is féidir saothar a mheas lena dhíolmhú más saothar bunaidh cruthaitheach é i
gceann de na catagóirí seo a leanas:

  * Leabhair nó foirmeacha eile scríbhneoireachta 
  * Drámaí 
  * Píosaí ceoil 
  * Péintéireacht nó pictiúir eile dá samhail 
  * Píosaí dealbhóireachta 

Is riachtanach:

  * gur saothar bunaidh agus cruthaitheach é agus 
  * go mbaineann fiúntas cultúrtha nó fiúntas ealaíne leis (ní gá fiúntas cultúrtha agus fiúntas ealaíne a bheith ann) 

**Saothar bunaidh agus cruthaitheach**

Is éard atá i saothar bunaidh cruthaitheach ná saothar uathúil de cháilíocht
chruthaitheach arna chruthú ó shamhlaíocht an chruthaitheora.

**Fiúntas cultúrtha nó ealaíne**

Baineann fiúntas cultúrtha le saothar:

  * más rud é go gcuireann cáilíocht a fhoirme agus/nó a ábhair go suntasach le gné amháin nó níos mó den chultúr náisiúnta nó idirnáisiúnta. 

Baineann fiúntas ealaíne le saothar:

  * nuair a chuireann sé, de bharr cáilíocht a fhoirme agus/nó a ábhair, go suntasach le canón na saothar sa chatagóir ábhartha 
