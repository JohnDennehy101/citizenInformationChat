##  Réamhrá

Bíonn an t-ioncam a thuilleann scríbhneoirí, cumadóirí, físealaíontóirí agus
dealbhóirí ó dhíolachán a gcuid saothar díolmhaithe ó cháin in Éirinn i
gcúinsí áirithe.

Féadfaidh saothair ealaíne cáiliú chuige sin más saothair bhunaidh
chruthaitheacha iad agus má aithnítear go ginearálta go mbaineann fiúntas
cultúrtha nó ealaíne leo. Tá tuilleamh ó na hoibreacha seo díolmhaithe ó cháin
ioncaim, ag tosú ón mbliain ina ndéantar an t-éileamh.

Tá [ treoirlínte ar fáil maidir leis na saothair ealaíne a cháilíonn do
dhíolúine ó cháin (pdf) ](https://www.revenue.ie/en/personal-tax-credits-
reliefs-and-exemptions/documents/artist-exemption-guidelines.pdf) agus is léir
gur saothair bhunaidh chruthaitheacha lena mbaineann fiúntas cultúrtha nó
ealaíne atá i gceist. Leagtar amach sna treoirlínte freisin na catagóirí oibre
atá incháilithe don scéim agus na cineálacha oibre nach bhfuil incháilithe.

Chun iarratas a dhéanamh ar an Díolúine d’Ealaíontóirí ní mór duit a bheith i
do chónaí (nó i do ghnáthchónaí agus sainchónaí ort):

  * I dtír amháin nó níos mó san AE 
  * San Íoslainn, i Lichtinstéin nó san Iorua 
  * Sa Ríocht Aontaithe 
