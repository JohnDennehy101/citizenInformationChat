##  Réamhrá

Is é an Garda Síochána (ar a dtugtar na Gardaí freisin) an fórsa póilíneachta
náisiúnta. Ciallaíonn an t-ainm ‘an Garda Síochána’ ‘gardaí na síochána’.

Tá an Garda Síochána freagrach as tabhairt faoi gach dualgas póilíneachta i
Stát na hÉireann. Ina theannta sin, soláthraíonn siad seirbhísí slándála Stáit
agus tugann siad faoin bhforfheidhmiú go léir ar dhlí coiriúil agus tráchta.

Tá go leor cumhachtaí ag na Gardaí, lena n-áirítear na cumhachtaí le thú a
ghabháil má bhíonn amhras orthu go ndearna tú cion coiriúil. Anuas air sin, tá
na cumhachtaí acu thú nó do mhaoin a chuardach. Ní bhíonn airm thine á
n-iompar ag Gardaí a bhfuil éide á chaitheamh acu, de ghnáth.

Tá an tAire Dlí agus Cirt agus Comhionannais freagrúil don Oireachtas maidir
le feidhmíocht an Gharda Síochána. Is í an phríomhreachtaíocht faoina
bhfeidhmíonn sé Acht an Gharda Síochána, 2005.
