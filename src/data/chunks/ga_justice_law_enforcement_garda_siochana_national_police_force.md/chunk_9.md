##  Maoirseacht agus gearáin

Déanann Údarás Póilíneachta neamhspleách maoirseacht ar fheidhmíocht an Gharda
Síochána. Faomhann siad ráiteas straitéise trí bliana agus cuireann siad
comhairle ar fáil don Aire Dlí agus Cirt. Déanann siad maoirseacht ar a gCód
Eitice don Gharda Síochána (pdf) a chomhlíonadh. Bunaíodh an tÚdarás
Póilíneachta faoi Acht an Gharda Síochána (an tÚdarás Póilíneachta agus
Forálacha Ilghnéitheacha), 2015 (pdf).

Mura bhfuil tú go hiomlán sásta leis an gcabhair a fuair tú ó chomhaltaí an
Gharda Síochána nó má tá aon fhiosrú nó moladh agat, ba chóir duit teagmháil a
dhéanamh le do stáisiún Gardaí áitiúil agus fios a chur ar an oifigeach i
gceannas nó teagmháil a dhéanamh le hOifig Idirchaidrimh an Gharda Síochána
d’Íospartaigh.

Is féidir leat gearán a dhéanamh freisin faoi chomhalta na nGardaí le
hOmbudsman an Gharda Síochána. Déileálann Ombudsman an Gharda Síochána le
gearáin ina ndéantar líomhaintí i leith cionta coiriúla agus iompar míchuí.
Mar shampla, má bhíonn Garda ar meisce agus é/í ar dualgas.
