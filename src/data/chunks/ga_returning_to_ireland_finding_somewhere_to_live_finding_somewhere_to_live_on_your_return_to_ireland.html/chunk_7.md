##  An féidir liom cúram teach altranais a fháil nuair a fhillim ar Éirinn?

Má theastaíonn cúram teach altranais uait nó ó dhuine muinteartha nuair a
fhilleann tú, tá ort teach altranais a roghnú a shásaíonn do chuid riachtanas.
Is féidir leat teacht ar liosta tithe altranais cláraithe ar láithreán
gréasáin HIQA. Cuireann FSS treoir maidir le teach altranais a roghnú (pdf) ar
fáil freisin.

Má theastaíonn cúnamh uait chun íoc as cúram teach altranais, is féidir leat
iarratas a dhéanamh ar an Scéim Tacaíochta Tithe Altranais, ar a dtugtar Scéim
an Mhargaidh Chothroim freisin. Caithfidh go bhfuil gnáthchónaí ort in Éirinn
chun cáiliú do Scéim an Mhargaidh Chothroim.

Faoin Margadh Cothrom, íocann tú méid áirithe i dtreo chostas do chúraim agus
íocann FSS an chuid eile. Íocann an Margadh Cothrom as tithe altranais
príobháideacha, tithe altranais deonacha agus tithe altranais poiblí.

Má roghnaíonn tú íoc as cúram teach altranais go príobháideach, caithfidh tú
costas iomlán an tí altranais phríobháidigh a íoc go díreach.
