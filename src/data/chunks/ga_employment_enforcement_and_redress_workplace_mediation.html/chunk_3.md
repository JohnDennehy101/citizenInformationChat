##  Cén fáth idirghabháil a úsáid?

Ligeann idirghabháil san ionad oibre fadhb a réiteach go neamhfhoirmiúil,
trína chinntiú go n-éistear le gach taobh.

Go ginearálta, bíonn teacht ar chomhaontú trí idirghabháil níos gasta, níos
saoire, agus ní bhíonn an oiread sin struis do gach duine lena mbaineann ná
breithniú nó próisis tríú páirtí eile.

Agus an dá pháirtí ag obair le chéile chun an fhadhb a réiteach, tá an
réiteach faoina smacht. Sa chás go bhfuil tú féin agus d'fhostóir tiomanta do
réiteach comhaontaithe is dócha go mbeidh sé níos éifeachtaí agus go mairfidh
sé níos faide.

Tá an comhaontú ar thángthas air trí idirghabháil ina cheangal dlí. Ciallaíonn
sé seo gur féidir é a fhorfheidhmiú trí na cúirteanna.

Úsáidtear idirghabháil sula gcuirtear an cheist ar aghaidh le haghaidh
breithniú foirmiúil nó próisis tríú páirtí eile.
