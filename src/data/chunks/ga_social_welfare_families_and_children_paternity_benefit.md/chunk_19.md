###  Marbh-bhreitheanna agus breitheanna anabaí

Má tharlaíonn marbh-bhreith nó breith anabaí ag aon tráth i ndiaidh an 24ú
seachtain de thoircheas (i.e. ó thús an 25ú seachtain) agus má tá tú i
dteideal saoire atharthachta a ghlacadh, beidh tú i dteideal 2 sheachtain de
Shochar Atharthachta a fháil a fhad agus a shásaíonn tú na riachtanais
árachais shóisialaigh (ÁSPC).

Chun iarratas a dhéanamh ar Shochar Atharthachta i ndiaidh marbh-bhreithe, is
gá duit litir a sheoladh ó do dhochtúir i dteannta na foirme iarratais ar
Shochar Atharthachta, ina ndeimhnítear an dáta a bhfuil súil leis go saolófar
an leanbh, an dáta féin breithe agus líon seachtainí an toirchis.

Caithfidh d’fhostóir an tsaoire a dheimhniú go fóill nó caithfidh an tsaoire a
bheith féindeimhnithe má tá tú féinfhostaithe.
