##  Oibriú don státseirbhís

Cuireann an tSeirbhís um Cheapacháin Phoiblí seirbhísí earcaíochta,
measúnaithe agus roghnaithe ar fáil don státseirbhís. Ina theannta sin,
cuireann siad seirbhísí earcaíochta agus sainchomhairleoireachta ar fáil
d’údaráis áitiúla, Feidhmeannacht na Seirbhíse Sláinte, an Garda Síochána agus
comhlachtaí poiblí eile. Fógraítear poist sa státseirbhís agus sa tseirbhís
phoiblí ar publicjobs.ie.

Leagann an Coimisiún um Cheapacháin Seirbhíse Poiblí caighdeáin amach, a
fhoilsíonn sé mar chóid chleachtais, maidir le hearcaíocht agus roghnú a
dhéanamh don státseirbhís, an Garda Síochána agus roinnt comhlachtaí seirbhíse
poiblí, Feidhmeannacht na Seirbhíse Sláinte san áireamh.
