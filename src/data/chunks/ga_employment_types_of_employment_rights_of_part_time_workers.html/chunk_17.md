##  Aistriú go páirtaimseartha

Más oibrí lánaimseartha thú, tá ceart agat iarraidh ar d’fhostóir obair
pháirtaimseartha a dhéanamh. Cé nach gá don fhostóir comhaontú le d’iarraidh,
spreagtar iad machnamh a dhéanamh ar na bealaí éagsúla chun an teacht a bhíonn
ag fostaithe ar obair pháirtaimseartha a fheabhsú. Is féidir leat Cód
Cleachtais um Rochtain ar Obair Pháirtaimseartha an CCÁO a léamh.

Ba cheart d’fhostóir an méid seo a leanas a dhéanamh:

  * Nós imeachta a bheith acu chun déileáil le hiarrataí ar obair pháirtaimseartha, comhairliúchán agus plé san áireamh leis an bhfostaí sula ndéanfar cinneadh 
  * Roinnt tosca a chur san áireamh, cosúil le riachtanais phearsanta do theaghlaigh, na himpleachtaí a bhíonn i gceist don eagraíocht, an líon fostaithe páirtaimseartha, an beartas comhdheiseanna, agus na riachtanais soláthair foirne 

Ba cheart do d’fhostóir machnamh a dhéanamh ar d’iarraidh ar oibriú
páirtaimseartha ar fhorais neamh-idirdhealaitheacha, ar aon dul leis an
reachtaíocht chomhionannais fostaíochta.
