##  Cad is oibrí páirtaimseartha ann?

Is oibrí páirtaimseartha thú má tá níos lú uaireanta oibre agat ná mar a
bhíonn ag oibrí lánaimseartha inchomparáide.

Oibríonn oibrí lánaimseartha inchomparáide don fhostóir céanna leat, agus:

•Déanann siad an obair chéanna a dhéanann tú, faoi na dálaí céanna nó faoi
dhálaí atá cosúil leo

•Is féidir do phost agus a bpost a aistriú maidir leis an obair a dhéantar,
mar shampla, is féidir libh a chéile a ionadú nó post an fhostaí eile a
dhéanamh nuair a bhíonn siad as láthair)

•Déanann siad an obair chéanna nó obair atá cosúil leis an obair a dhéanann
tú, agus is beag difríocht atá idir bhur n-obair agus bhur ndálaí oibre.

•Déanann siad obair atá ar an luach céanna, nó ar luach níos lú, i gcomparáid
leat

Mar shampla, is féidir comparáid a dhéanamh idir cúntóir díolacháin
páirtaimseartha agus cúntóir díolacháin lánaimseartha a bhfuil an post céanna
á dhéanamh acu sa siopa céanna.
