##  Áit chónaithe a fháil ar cíos nuair a fhillim ar Éirinn

B’fhéidir gur mian leat tús a chur le cóiríocht chíosa a chuardach sula
bhfillfidh tú ar Éirinn. Is féidir leat seo a dhéanamh trí láithreáin
ghréasáin chóiríochta a sheiceáil, cosúil le daft.ie, myhome.ie, rent.ie, i
measc cinn eile. Is féidir leat na láithreáin ghréasáin seo a chuardach trí
úsáid a bhaint as scagairí cosúil le praghas, láthair agus réadmhaoin chun an
chóiríocht a theastaíonn uait a aimsiú. Is féidir le gníomhaireachtaí
cóiríochta nó gníomhaireachtaí ligin cabhrú leat teacht ar chóiríocht
phríobháideach ar cíos, ach is féidir leo táille a ghearradh ar an tseirbhís
seo.

I measc na bhfoinsí eile tá míreanna cóiríochta i nuachtáin, fógraí i siopaí
agus cláir fógraí i gcoláistí. Sa mhullach air sin, d’fhéadfá teacht ar
chóiríocht trí bheith ag labhairt le daoine nó trí chomharthaí ar a bhfuil ‘Le
ligean’ scríofa ar réadmhaoin.

Sula bhfaigheann tú réadmhaoin ar cíos, ba cheart duit súil a chaitheamh ar an
gcóiríocht agus casadh le do thiarna talún féideartha, más féidir. B’fhéidir
go mbeidh ort cáipéisíocht áirithe a thabhairt leat ón tír atá á fágáil agat,
cosúil le teistiméireachtaí ó do thiarna talún reatha. Is féidir leat léamh
faoi na rudaí atá le déanamh nuair a bhíonn árasán nó teach ar cíos á
chuardach agat.

Mar thionónta, ba cheart go mbeadh do chearta agus d’oibleagáidí agus
oibleagáidí do thiarna talún ar eolas agat. Is foinse áisiúil eolais agus
comhairle ar shaincheisteanna tiarna talún agus tionónta freisin é Threshold.
