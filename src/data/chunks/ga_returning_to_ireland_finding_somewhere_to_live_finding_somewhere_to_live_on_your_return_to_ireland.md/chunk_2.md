##  Réamhrá

Teastóidh áit éigin uait le cónaí ann nuair a fhilleann tú abhaile ar Éirinn.
B’fhéidir go mbeidh tú in ann fanacht le cairde nó le daoine muinteartha i
dtosach, nó b’fhéidir go mbeidh tú in ann áit chónaithe a fháil ar cíos nó a
cheannach láithreach.

Bíonn ceart uathoibríoch ag saoránaigh Éireannacha chun cónaí in Éirinn. Má tá
tú ag filleadh le páirtnéir nach náisiúnach an LEE, an RA nó na hEilvéise iad,
áfach, beidh cead ag teastáil uathu ó Sholáthar Seirbhíse Inimirce (SSI) chun
cónaí leat in Éirinn.

Tugtar eolas ar an leathanach seo ar conas cóiríocht a aimsiú nuair a
fhilleann tú ar Éirinn, conas áit chónaithe a cheannach nó a fháil ar cíos,
agus conas teacht ar thacaíochtaí tithíochta má theastaíonn siad uait.
