##  Réamhrá

Má tá duine muinteartha leat i bpríosún, is féidir le cuairteanna cabhrú libh
leanúint de theagmháil a dhéanamh lena chéile agus caidreamh folláin a chothú.
Is féidir libh leanúint de theagmháil a dhéanamh lena chéile trí litir freisin
agus is féidir le do dhuine muinteartha teagmháil a dhéanamh leat ar an
nguthán.

Tá cuairteanna príosúin tábhachtach chun caidreamh a chothú agus chun tacú le
folláine mheabhrach an phríosúnaigh. Aithnítear freisin go bhfuil caidreamh
chobhsaí teaghlaigh agus ceangail dhlútha leis an bpobal ina rudaí
tábhachtacha chun cuidiú le príosúnaigh athlonnú agus ath-imeascadh isteach sa
tsochaí shibhialta.

Leagtar amach na rialacha a rialaíonn cuairteanna príosúin in Éirinn in ailt
35-50 de Rialacha na bPríosún, 2007.

Is féidir teacht ar níos mó eolais faoin bpróiseas ina n-iarrtar go dtugann
gairmí cuairt ar phríosúnach ar láithreán gréasáin Sheirbhís Phríosúin na
hÉireann.
