##  Conas cuairt a shocrú

Caithfear fógra ar a laghad 48 uair an chloig a thabhairt nuair a iarrtar go
dtugtar cuairt ar aon phríosún in Éirinn.

Is féidir cuairteanna a iarraidh ar líne, ar an nguthán nó, i gcásanna
áirithe, i bpearsan ag an ionad cuairteoirí. Is féidir leat teacht ar eolas
mionsonraithe ar chuairt fhisiciúil a iarraidh ar láithreán gréasáin Sheirbhís
Phríosúin na hÉireann.

Nuair a bhíonn iarraidh ar líne á seoladh agat ar chuairt fhisiciúil,
caithfidh tú ainm agus uimhir PRIS an phríosúnaigh ar mian leat cuairt a
thabhairt orthu a thabhairt, anuas ar d’ainm, do sheoladh, do ríomhphost agus
d’uimhir ghutháin.

Ní dheimhnítear cuairt go dtí go bhfaightear ríomhphost foirmiúil ón bpríosún
a dheimhníonn dáta agus am na cuairte a bheartaítear. Ba cheart seo a chur i
gcló agus a thabhairt leat chuig an bpríosún nuair a bhíonn cuairt á tabhairt
agat.
