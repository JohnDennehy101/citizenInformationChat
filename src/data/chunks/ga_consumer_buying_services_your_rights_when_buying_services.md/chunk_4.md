##  Sula gceannaíonn tú

Tá ceart dlíthiúil agat faisnéis áirithe a fháil sula gceannaíonn tú seirbhís,
lena n-áirítear:

  * Ainm gnó, seoladh agus uimhir theileafóin an trádálaí 
  * Sonraí faoin tseirbhís (mura bhfuil siad soiléir cheana féin) 
  * Praghas iomlán, nó conas a ríomhfar é 
  * Fad an chonartha (má bhaineann) 
  * Aon táillí breise, mar shampla, táillí seachadta 
  * Do cheart chun cealú (nuair a bhaineann sé) 

Caithfidh an fhaisnéis a bheith soiléir, éasca le tuiscint agus tugtha duit
sula gceannaíonn tú. Tá cearta breise agat ar fhaisnéis [ má cheannaíonn tú ar
líne ](/ga/consumer/shopping/shopping-online/) nó [ ó do leac dorais
](/ga/consumer/shopping/buying-from-a-doorstep-seller/) .

Níl cead ag trádálaithe éilimh a dhéanamh a chuirfeadh as do chinntí
ceannaigh. Tá cion á dhéanamh ag díoltóir a dhéanann éileamh bréagach nó
míthreorach faoi sheirbhís agus is féidir é a ionchúiseamh.
