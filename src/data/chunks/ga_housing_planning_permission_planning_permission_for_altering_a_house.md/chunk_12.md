##  Cead pleanála le haghaidh athrú ábhartha úsáide

Má theastaíonn uait mór-athrú a dhéanamh ar an úsáid a bhaintear as talamh nó
foirgnimh, athrú a mbeidh tionchar dáirire aige nó a d'fhéadfadh tionchar a
bheith aige ar chomharsain nó ar an bpobal áitiúil, caithfidh tú cead pleanála
a fháil.

Mar shampla, beidh cead pleanála uait má tá rún agat:

  * Do gharáiste a athrú isteach ina cheardlann oibre ar mhaithe le gnó 
  * Naíolann a bhunú 
  * Teach lóistín a oscailt le níos mó ná 4 sheomra do chuairteoirí ann 

Tá roinnt eisceachtaí ann maidir leis an gceanglas maidir le cead pleanála le
haghaidh athrú ábhartha úsáide. Mar shampla, ní gá cead pleanála a bheith agat
chun maoin tráchtála áirithe atá folamh (tithe tábhairne san áireamh) a athrú
go tithe.

Tá na heisceachtaí seo leagtha amach i [ Planning and Development Regulations
2001 to 2023 (pdf) ](https://assets.gov.ie/135619/1ef55833-465c-48da-
afc0-592a164fdd1d.pdf) .
