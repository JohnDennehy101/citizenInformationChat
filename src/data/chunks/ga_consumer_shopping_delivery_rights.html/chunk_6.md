##  Tá moill ar mo chuid earraí

Ní mór do cheannachán a sheachadadh gan mhoill mhíchuí agus tráth nach déanaí
ná 30 lá ón dáta a cuireadh an t-ordú (ach amháin má d’aontaigh tú le dáta
eile). Ní bhaineann sé seo ach le táirgí a cheannaítear ó thrádálaithe atá
bunaithe laistigh den AE.

Mura ndéanann an díoltóir na hearraí a sheachadadh laistigh den am a
comhaontaíodh, is féidir leat a iarraidh go seachadfar na hearraí ar dháta
níos áisiúla níos déanaí. Má theipeann ar an díoltóir seachadadh laistigh den
tréimhse bhreise seo, féadfaidh tú an conradh a chur ar ceal agus aisíocaíocht
a fháil ar an airgead ar fad a d’íoc tú.

Má dúirt tú leis an díoltóir go raibh seachadadh faoi dháta áirithe
riachtanach agus gur aontaigh an díoltóir leis sin, is féidir leat an conradh
a chur ar ceal agus aisíocaíocht a fháil má theipeann orthu seachadadh a
dhéanamh laistigh den am comhaontaithe. Is féidir leat an conradh a chur ar
ceal agus aisíocaíocht a fháil má insíonn an díoltóir duit nach féidir leis na
hearraí a a chur ar fáil nó nach seachadfaidh sé iad.
