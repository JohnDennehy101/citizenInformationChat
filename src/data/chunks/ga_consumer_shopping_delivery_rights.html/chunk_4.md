###  Costais seachadta

Ní mór don díoltóir faisnéis a thabhairt duit faoi chostas iomlán an ordaithe
ar bhealach soiléir sothuigthe. Ní mór go n-áireofaí leis seo faisnéis faoi
chostais bhreise nach féidir a sheachaint mar tháillí seachadta nó poist agus
socruithe seachadta.

I gcás táirgí a cheannaítear _i bhfad uait_ (is é sin ar líne, ar an
dteileafón nó as áitribh ghnó), ní mór duit an fhaisnéis seo a fháil faoin am
a shroicheann tú an chéim íocaíochta, ar a dhéanaí. Ní féidir le díoltóir
táille bhreise a ghearradh ort gan do chomhaontú follasach.

Tá na ceanglais seo leagtha amach faoin [ Acht um Chearta Tomhaltóirí 2022
(pdf) ](https://www.irishstatutebook.ie/eli/2022/act/37/enacted/en/pdf) .
Léigh tuilleadh faoi [ do chearta tomhaltóirí ](/ga/consumer/consumer-laws/do-
chearta-tomhaltoiri/) .

Tabhair aird ar aon táillí eile. Mar shampla, má cheannaíonn tú ó thrádálaí
atá bunaithe lasmuigh den AE, d’fhéadfadh go mbeadh ort íoc as Cáin
Bhreisluacha (CBL) agus custaim. Féadfaidh an chuideachta a sheachadann an
táirge chugat é seo a bhailiú ar leac an dorais.
