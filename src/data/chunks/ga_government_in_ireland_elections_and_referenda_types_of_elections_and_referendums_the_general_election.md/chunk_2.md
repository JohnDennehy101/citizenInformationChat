##  Réamhrá

Is daonlathas parlaiminteach í Éire, rud a chiallaíonn go gcinnfidh muintir na
hÉireann cé a dhéanfaidh ionadaíocht dóibh i [ _nDáil Éireann_
](https://www.citizensinformation.ie/en/government-in-ireland/houses-of-the-
oireachtas/dail-eireann/) (teach íochtair an _Oireachtais,_ nó parlaimint na
hÉireann), agus cé acu páirtí nó páirtithe polaitíochta a bheidh mar rialtas.

Tugtar TDanna ( _Teachtaí Dála_ ) ar chomhaltaí na Dála agus is é an [
_Taoiseach_ ](https://www.citizensinformation.ie/en/government-in-
ireland/elections-and-
referenda/national_government/the_irish_government/the_taoiseach.en.html)
ceann an rialtais. Is é teach uachtarachan Oireachtais [ an _Seanad_
](https://www.citizensinformation.ie/en/government-in-ireland/houses-of-the-
oireachtas/the-seanad/) .

Faoi dhlí na hÉireann, ní féidir leis an Dáil leanúint ar aghaidh níos faide
ná 5 bliana. Díscaoileann an tUachtarán an Dáil, de ghnáth ar chomhairle an
Taoisigh. Féach ‘Cé chomh minic is a reáchtáiltear olltoghcháin’ thíos.

Deir an [ Bunreacht ](https://www.citizensinformation.ie/en/government-in-
ireland/irish-constitution-1/constitution-introduction/) go gcaithfidh TD a
bheith ann do gach 20,000 go 30,000 duine sa daonra. Tar éis an olltoghcháin
in 2020, tá 160 TD ag freastal ar 39 toghcheantar. Is é toghcheantar TD an
ceantar a bhfuil siad tofa chun ionadaíocht a dhéanamh air.

Féadfaidh tú vótáil in olltoghchán má tá tú:

  * Saoránach Éireannach nó Briotanach 
  * 18 mbliana d’aois nó níos sine ar lá an toghcháin 
  * [ Cláraithe chun vótáil ](https://www.citizensinformation.ie/en/government-in-ireland/elections-and-referenda/voting/registering-to-vote/)

Is féidir leat tuilleadh a léamh faoi:

  * [ Vótáil in olltoghchán ](https://www.citizensinformation.ie/en/government-in-ireland/elections-and-referenda/voting/voting-procedure-in-a-general-election/)
  * [ Incháilitheacht chun vótáil i dtoghcháin agus i reifrinn ](https://www.citizensinformation.ie/en/government-in-ireland/elections-and-referenda/voting/right-to-vote/)
