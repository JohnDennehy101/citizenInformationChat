##  D’inscne a athrú ag aois 16 nór 17

Braitheann an próiseas chun d’inscne a athrú ar d’aois.

Má tá tú 16 nó 17 mbliana d’aois, is féidir leat a iarraidh ar dhuine fásta
(do thuismitheoir nó do chaomhnóir de ghnáth - dá ngairtear neaschara an linbh
freisin) iarratas a dhéanamh ar **dheimhniú aitheantais** inscne ar do shon.

Ar dtús, beidh air/uirthi iarratas a dhéanamh chuig an gCúirt Teaghlaigh
Chuarda chun tú a dhíolmhú ón srian aoise os cionn 18. Féadfaidh an Chúirt an
díolúine a dheonú má tá:

  1. Toiliú tuismitheora nó caomhnóra agat 
  2. [ Foirm agat ó do lia-chleachtóir ](https://www.courts.ie/content/certificate-medical-practitioner-s-124-gender-recognition-act-2015-application-gender) ag deimhniú go bhfuil sách aibí agus go bhfuil an tuiscint agat, dar leo, chun an cinneadh seo a dhéanamh duit féin. Caithfidh siad a dheimhniú freisin go bhfuil tú tar éis aistriú (nó go bhfuil tú ag aistriú faoi láthair) go dtí an inscne is fearr leat. 
  3. [ Foirm agat ó shíciatraí nó inchríneolaí ](https://www.courts.ie/content/certificate-endocrinologist-or-psychiatrist-section-124-gender-recognition-act-2015-%E2%80%94) ag deimhniú go n-aontaíonn siad leis an lia-chleachtóir. 

Má dheonaíonn an chúirt an díolúine, is féidir leat féin nó leis an duine
fásta iarratas a dhéanamh ar dheimhniú aitheantais inscne thar do cheann.
Féach _Iarratas a dhéanamh ar dheimhniú aitheantais inscne_ thíos le haghaidh
sonraí.

**Nóta** : I mí na Samhna 2019, [ d’fhoilsigh an Roinn Coimirce Sóisialta
tuarascáil
](https://www.gov.ie/pdf/?file=https://assets.gov.ie/69547/dd757168e2e44d3faa7196b4b17fc4d8.pdf#page=1)
ag moladh [ conair simplithe d’aitheantas inscne dlíthiúil
](https://www.gov.ie/en/press-release/43aef0-minister-doherty-publishes-her-
report-on-the-review-of-the-gender-re/) do dhaoine idir 16 agus 17 mbliana
d’aois. Foilsíodh an tuarascáil tar éis athbhreithnithe ar an [ Acht um
Aitheantas Inscne 2015 (pdf)
](https://www.gov.ie/pdf/?file=https://assets.gov.ie/69543/0eadce5530df4a558500887e6fa70c2f.pdf#page=1)
. Níor síníodh a mholtaí ina ndlíthe fós.
