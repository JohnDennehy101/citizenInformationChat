##  Conas achomharc a dhéanamh má chinneann scoil gan glacadh le mo leanbh?

Is féidir achomharc a dhéanamh in aghaidh chinneadh na scoile gan do leanbh a
chlárú.

Má dhiúltaíonn scoil do leanbh a chlárú mar thoradh ar ró-éileamh, ní mór duit
iarraidh ar bhord bainistíochta na scoile ar dtús athbhreithniú a dhéanamh ar
an gcinneadh seo. Ní mór duit d’iarratas ar athbhreithniú a dhéanamh ar [
Fhoirm Iarratais an Bhoird Bainistíochta (BOMR1)
](https://assets.gov.ie/93551/715a4155-c441-45fc-ab46-b5690c47b532.pdf) .
Caithfidh an bord bainistíochta toradh d’iarratas ar athbhreithniú a chur in
iúl duit laistigh de 42 lá ó dháta an chinnidh iontráil sa scoil a dhiúltú.

Is féidir achomharc faoi Alt 29 a dhéanamh chuig an Roinn Oideachais, nuair a
fhaightear toradh an athbhreithnithe ón mbord nó 42 lá tar éis an chinnidh
iontráil a dhiúltú - cibé acu seo is luaithe. Ní mór achomharc faoi Alt 29 a
dhéanamh leis an Roinn Oideachais, áfach, tráth nach déanaí ná 63 lá tar éis
chinneadh bunaidh na scoile iontráil a dhiúltú. Bain leas as [ Foirm iarratais
ar achomharc faoi Alt 29
](https://assets.gov.ie/97231/64a395b0-fce6-4449-a540-4464e059909a.pdf) chun
achomharc a dhéanamh. Féach [ Ceisteanna Coitianta na Roinne maidir le
hachomharc faoi Alt 29 nuair a bhíonn ró-éileamh ar scoil.
](https://www.gov.ie/en/service/90de23-appeal-against-permanent-exclusion-
suspension-or-refusal-to-enrol/)

Má dhiúltaíonn scoil do leanbh a ligean isteach ar chúis eile seachas ró-
éileamh a bheith ar an scoil, is féidir d’achomharc a dhéanamh chuig an Roinn
Oideachais ar [ Fhoirm iarratais ar achomharc faoi Alt 29
](https://assets.gov.ie/97228/f013becd-f43a-4d92-9bdd-151265cad74a.pdf) .

Sula ndéantar achomharc faoi Alt 29, is féidir athbhreithniú a lorg ar
chinneadh an bhoird bhainistíochta gan do leanbh a ligean isteach. Chun
achomharc a fháil, bain leas as [ Foirm Iarratais ar Athbhreithniú ag an mBord
Bainistíochta (BOMR1) ](https://assets.gov.ie/93551/715a4155-c441-45fc-
ab46-b5690c47b532.pdf) . Má lorgaítear athbhreithniú, ní mór don bhord
bainistíochta an toradh a chur in iúl duit laistigh de 42 lá ó dháta an
chinnidh iontráil sa scoil a dhiúltú.

Mura dteastaíonn athbhreithniú uait, is féidir iarratas a dhéanamh láithreach
ar achomharc neamhspleách faoi Alt 29.

Ní mór d’achomharc faoi Alt 29 a dhéanamh tráth nach déanaí ná 63 lá tar éis
cinneadh bunaidh na scoile iontráil a dhiúltú.

Féach [ Ceisteanna Coitianta na Roinne maidir le hachomharc faoi Alt 29 ar
chúiseanna seachas ró-éileamh ar scoil.
](https://www.gov.ie/en/service/90de23-appeal-against-permanent-exclusion-
suspension-or-refusal-to-enrol/)
