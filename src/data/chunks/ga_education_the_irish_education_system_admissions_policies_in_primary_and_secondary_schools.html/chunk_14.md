##  Iarratas a dhéanamh ar níos mó ná scoil amháin

Is féidir iarratas a dhéanamh ar níos mó ná scoil amháin ach ní féidir glacadh
le níos mó ná áit amháin.

Má ghlacann tú le tairiscint ó scoil amháin agus má tá iarratas déanta agat ar
scoil/scoileanna eile, ní mór duit an scoil óna bhfuil tú ag glacadh leis an
tairiscint a chur ar an eolas faoi thairiscint ar bith eile a fuair tú, nó
lena bhfuil tú ag súil, ó na scoileanna eile sin.

Ba cheart beartas iontrála na scoile a sheiceáil chun teacht ar na rialacha a
bhaineann leis an gcaoi ar cheart duit an scoil a chur ar an eolas.

Faoin Acht Oideachais (Ligean Isteach i Scoileanna), 2018, is féidir le boird
bhainistíochta scoileanna faisnéis a chomhroinnt lena chéile faoi iarratais a
fuarthas, faoi thairiscintí a rinneadh agus faoi thairiscintí ar glacadh leo.
