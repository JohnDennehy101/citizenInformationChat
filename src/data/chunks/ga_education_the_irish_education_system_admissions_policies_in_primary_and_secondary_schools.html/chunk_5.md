####  Creideamh

Ní féidir le bunscoileanna reiligiún a úsáid mar bhonn iontrála agus ní féidir
leo tosaíocht a thabhairt do dhaltaí bunaithe ar a gcreideamh reiligiúnach. Tá
roinnt eisceachtaí ann, áfach:

  * Féadfaidh scoil a chuireann teagasc nó oideachas creidimh ar fáil i reiligiún mionlaigh tús áite a thabhairt do dhalta den reiligiún sin a bhfuil áit á lorg acu i scoil a sholáthraíonn teagasc nó oideachas creidimh atá ag teacht le, nó atá cosúil le, creideamh reiligiúnach an dalta sin. 
  * Is féidir le scoil a bhfuil sé mar aidhm aici luachanna reiligiúnacha áirithe a chur chun cinn iontráil a dhiúltú do dhalta nach den sainchreideamh sin iad más féidir a chruthú go bhfuil an diúltú sin riachtanach chun éiteas na scoile a choinneáil. 
