##  Cionta Achomair agus Indíotáilte

Úsáidtear dhá mhodh chun [ cionta coiriúla a thriail ](/ga/justice/criminal-
law/criminal-trial/criminal-trial/) in Éirinn:

  * I gcúirteanna áitiúla ( [ Cúirt Dúiche ](/ga/justice/courts-system/district-court/) ), os comhair  breithimh  ach gan [ coiste dháréag ](/ga/justice/courtroom/jury/) a bheith i láthair 
  * I gcúirteanna náisiúnta ( [ An Chúirt Chuarda Choiriúil ](/ga/justice/courts-system/circuit-court/) , [ An Phríomhchúirt Choiriúil ](/ga/justice/courts-system/high-court/) ) os comhair breithimh agus coiste dháréag 

Léiríonn teideal na gcionta – cionta achomair agus indíotáilte – an tslí ina
ndéantar na cionta seo a thriail nó a phlé sna cúirteanna. Caithfear cion
achomair a phlé os comhair breithimh gan coiste dháréag a bheith i láthair -
an Chúirt Dúiche - ach caithfear cion indíotáilte a thriail os comhair
breithimh agus coiste dháréag.

Féachtar ar chionta faoin dlí coiteann mar chionta indíotáilte, toisc nár
leagadh amach difríochtaí idir cionta indíotáilte agus cionta neamhindíotáilte
faoin dlí coiteann. Leagtar amach na difríochtaí seo áfach sna reachtanna nó
sna dlíthe coiriúla a chur an [ Oireachtas
](/government_in_ireland/national_government/houses_of_the_oireachtas/dail_eireann.html)
i bhfeidhm. Soláthraíonn na hathruithe seo faisnéis ar na modhanna difriúla a
n-úsáidtear sna cúirteanna chun déileáil le coireanna difriúla.

Nuair a dhéantar cion a phlé sa Chúirt Dúiche, níl cead ag an mbreitheamh
pianbhreith ró-fhada a chur ar dhuine de bharr ciona amháin. De réir an [
Achta um Cheartas Coiriúil 1984 (Alt 11)
](http://www.irishstatutebook.ie/1984/en/act/pub/0022/sec0011.html#zza22y1984s11)
níl cead ag an gCúirt Dúiche téarma príosúnachta de níos mó ná dhá bhliain a
thabhairt do dhuine i leith ciona amháin nó níos mó ná cion amháin. Ar an
gcuma chéanna, níl cead ag Cúirt Dúiche [ téarma príosúnachta de níos mó ná
bliain amháin a thabhairt do dhuine i leith ciona amháin
](http://www.irishstatutebook.ie/1951/en/act/pub/0002/sec0004.html) .

Is iad seo a leanas roinnt chionta achomair:

  * Cion Oird Phoiblí – Ag lorg déirce ar bhealach is cúis le himeagla nó le bagairt. Pionós de [ rang E fíneáil ](/ga/justice/criminal-law/criminal-trial/fines-for-criminal-offences/) atá ciontach nó téarma príosúnachta de mí amháin, nó an dá rud. 
  * Cion Oird Phoiblí – Iompar a d’fhéadfadh a bheith bagrach don bheatha, iompar aibheiseach nó maslaitheach in áit phoiblí. Tá cead ag an mbreitheamh pionós de rang D fíneáil a thabhairt amach don té atá ciontach, nó téarma príosúnachta de thrí mhí, nó an dá rud. 
