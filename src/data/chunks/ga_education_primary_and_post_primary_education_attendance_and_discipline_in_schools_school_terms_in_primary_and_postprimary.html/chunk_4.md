###  Laethanta lánroghnacha

Caithfidh gach scoil a bheith ar oscailt ar feadh íosmhéid laethanta:

  * Bunscoileanna - 183 lá 
  * Iar-bhunscoileanna - 167 lá 

Is féidir le scoileanna aon laethanta fágtha dá rogha féin a úsáid chun
síneadh ama a chur le tréimhse saoire an tsamhraidh nó chun dúnadh ar
laethanta saoire reiligiúnacha nó eile.

Ní féidir le scoileanna na laethanta lánroghnacha a úsáid, áfach, chun síneadh
ama a chur le sosanna na Nollag, na Cásca nó lár téarma (mura dtiteann
lá/laethanta um urramú reiligiúnach ag an am sin do scoileanna de
shainchreideamh nó de chreideamh ar leith). Mura bhfuil go leor laethanta
lánroghnacha fágtha ag scoil le haghaidh saoire reiligiúnach, féadfaidh sí
roghnú gan ranganna a bheith aici ar an lá sin.

Úsáideann roinnt scoileanna a laethanta lánroghnacha chun deireadh seachtainí
saoire bainc a shíneadh agus cuireann scoileanna eile síneadh ama le sos
saoire bainc na Bealtaine go seachtain iomlán. Ba chóir duit seiceáil le do
scoil le haghaidh sonraí faoi na laethanta saoire scoile agus aon dhúnadh eile
atá beartaithe.
