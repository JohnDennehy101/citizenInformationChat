###  Pointí bailithe

Ní seirbhís doras go doras í an scéim. Tá tuismitheoirí/caomhnóirí freagrach
as a gcuid leanaí a thabhairt go dtí an pointe bailithe is gaire chun leas a
bhaint as an tseirbhís. Go ginearálta, déantar bealaí a phleanáil ionas nach
mbeidh ar dhaltaí taisteal níos mó ná 2.4 km chuig an bpointe bailithe is
gaire dóibh.

Mura bhfuil seirbhís iompair scoile ar fáil, b’fhéidir go mbeifeá in ann
deontas a fháil i dtreo chostais an iompair phríobháidigh do leanbh nach
féidir leis teacht ar scoil gan iompar de bharr tinnis nó míchumas.
