###  Cáipéisí atá le tabhairt leat chuig do choinne chláraithe SAFE

**1.Fianaise féiniúlachta:**

**Fianaise féiniúlachta** Saoránaigh Éireannacha a rugadh in Éirinn  |  Pas reatha Éireannach nó ceadúnas tiomána reatha Éireannach nó RA nó ceadúnas fhoghlaimeora Éireannach.   
---|---  
Saoránaigh Éireannacha a rugadh i dtuaisceart na hÉireann agus saoránaigh RA  |  Pas reatha, nó do theastas breithe agus do cheadúnas tiomána reatha *   
Saoránaigh Éireannacha tríd eadóirseacht nó Clárú na mBreitheanna Eachtrannacha  |  Pas reatha Éireannach nó Teastas Eadóirseachta nó teastas Cláraithe na mBreitheanna Eachtrannacha agus ceadúnas tiomána reatha Éireannach nó RA nó ceadúnas fhoghlaimeora Éireannach.   
Saoránaigh den AE (seachas Éire agus an RA)  |  Pas reatha nó cárta náisiúnta aitheantais.   
Saoránaigh neamh-AE  |  Pas reatha nó cáipéis taistil 1951   
  
*Más saoránach Éireannach tú nó saoránach na Ríochta Aontaithe (an RA) agus mura bhfuil pas ná ceadúnas tiomána agat mar mheán aitheantais, d'fhéadfaí Cárta Seirbhísí Poiblí a eisiúint duit fós. D'fhéadfaí eolais breise gur féidir é a dheimhniú chun d'aitheantas a dhearbhú a bhailiú ag d'agallamh coinne. 

Do shaoránaigh a rugadh in Éirinn, is féidir sonraí breithe a dheimhniú ar
líne leis an bPríomh-Oifig Chlárúcháin, i bhformhór na gcásanna. Ach i
gcásanna áirithe, ní féidir an clárúchán breithe a aimsiú, agus mar sin bíonn
ar an duine filleadh le cóip dá theastas/teastas breithe

Má theastaíonn cóip de do theastas breithe Éireannach uait le haghaidh
clárúchán SAFE, (Timpeallacht Creatlaí i gcomhair Fíordheimhniú Caighdeáin) is
féidir é a fháil ón gCláraitheoir, ar ráta laghdaithe, nuair a thaispeánann tú
do litir cuiridh(SAFE).

Níl rochtain ag an Roinn ar an gclár uchtaithe, agus mar sin ba chóir do
dhaoine uchtaithe, a dteastas uchtaithe a thabhairt leo chuig an gcoinne.

Tá tuilleadh eolais maidir le hAitheantas Seirbhíse Poiblí ar Welfare.ie

**2\. Fianaise i leith seolta (tá ar gach duine é seo a sholáthar, más
saoránach Éireannach, AE nó neamhAE iad):**

Caitheann tú fianaise i leith do sheolta a thaispeáint. Is féidir leat leas a
bhaint as aon cheann de na cáipéisí seo a leanas chuige sin (Ní mór d’ainm
agus do sheoladh a bheith ar an doiciméad agus ba chóir go mbeadh sé laistigh
de thrí mhí ó dháta a eisithe):

  * Bille fóntais an teaghlaigh 
  * Litir/cáipéis oifigiúil éigin 
  * Ráiteas airgeadais 
  * Léas maoine nó comhaontú tionóntachta 
  * Deimhniú de sheoladh ag tríú páirtí ar nós príomhoide/riarthóir scoile, úinéir* nó bainisteoir cóiríochta/maoine. 

*Beidh bunbhille teaghlaigh móide nóta ó shealbhóir an bhillle ag deimhniú do chónaitheachta ag seoladh an bhille inghlactha más rud é go bhfuil tú ag fanacht le cairde nó le gaolta. Is féidir an nóta sin a bhreacadh ar an mbille féin. 

**3\. Cáipéisí breise cabhracha**

Má tá aon cheann de na rudaí agat a liostaítear thíos, ba cheart duit iad a
thabhairt leat mar gheall go bhféadfaidís cabhrú, chomh maith, chun
d’aitheantas a dheimhniú. Mura bhfuil aon chinn díobh seo agat, ba cheart duit
cáipéisí eile nó foirmeacha eile d’aitheantas a thabhairt leat ina ionad sin*.

  * Pas Saorthaistil Éireannach 
  * Cárta leighis arna eisiúint faoin tSeirbhís Mhíochaine Ginearálta 
  * Cárta Eorpach um árachas sláinte 
  * Cárta creidmheasa/dochair 
  * Cárta mic léinn 

*Ní ghlactar leis na rudaí a leanas mar chruthúnas aitheantais ar mhaithe le clárú SAFE: Deimhniú baiste, cárta aitheantais oibre, foirm ML-10 an Gharda Síochána, cárta aoise an Gharda Síochána, deimhnithe nó cáipéisí fótachóipeáilte agus cáipéisí éagtha go ginearálta. 
