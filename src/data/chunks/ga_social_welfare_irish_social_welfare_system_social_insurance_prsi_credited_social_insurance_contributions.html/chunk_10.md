###  **Creidmheasanna** **réamhiontrála** **nuair a thosaíonn** **tú ag
obair**

Nuair a thosaíonn tú ag obair tugtar _creidmheasanna_ _réamhiontrála_ duit go
huathoibríoch. De ghnáth tugtar na creidmheasanna seo uair amháin. Clúdaíonn
siad tú ó thús na bliana cánach ina dtosaíonn tú ag obair, suas go dtí an dáta
a dtosaíonn tú ag obair. Clúdaíonn na creidmheasanna tú freisin don 2 bhliain
chánach ioncaim roimhe sin.

Is féidir le do chreidmheasanna réamhiontrála cabhrú leat cáiliú do na
híocaíochtaí árachais shóisialaigh seo a leanas:

  * [ Sochar Breoiteachta ](https://www.citizensinformation.ie/en/social-welfare/disability-and-illness/disability-benefit/)
  * [ Sochar Cuardaitheora Poist ](https://www.citizensinformation.ie/en/social-welfare/unemployed-people/jobseekers-benefit/)
  * [ Sochar Cóireála ](https://www.citizensinformation.ie/en/social-welfare/disability-and-illness/treatment-benefit-scheme/)
  * [ Sochar Máithreachais ](https://www.citizensinformation.ie/en/social-welfare/families-and-children/maternity-benefit/)
  * [ Sochar Atharthachta ](https://www.citizensinformation.ie/en/social-welfare/families-and-children/paternity-benefit/)
  * [ Sochar Tuismitheora ](https://www.citizensinformation.ie/en/social-welfare/families-and-children/parents-benefit/)
  * [ Sochar Uchtaíoch ](https://www.citizensinformation.ie/en/social-welfare/families-and-children/adoptive-benefit/)
  * [ Sochar Sláinte agus Sábháilteachta ](https://www.citizensinformation.ie/en/social-welfare/families-and-children/health-safety-benefit/)

Is féidir le creidmheasanna réamhiontrála cabhrú leat freisin cáiliú don [
Phinsean Stáit (Ranníocach) ](https://www.citizensinformation.ie/en/social-
welfare/social-welfare-payments/older-and-retired-people/state-pension-
contributory/) . Ní chlúdóidh na creidmheasanna thú, áfach, ach ó thús na
bliana cánach ina dtosaíonn tú ag obair suas go dtí an dáta a dtosaíonn tú ag
obair.

Ní thugtar creidmheasanna réamhiontrála in Aicme B, C, D, J agus S.
