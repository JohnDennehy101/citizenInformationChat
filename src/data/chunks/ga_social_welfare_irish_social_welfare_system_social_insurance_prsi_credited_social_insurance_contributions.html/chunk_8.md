####  **Creidmheasanna** **oiliúna**

Má tá tú dífhostaithe agus ag fáil creidmheasanna, féadfaidh tú leanúint ar
aghaidh ag fáil creidmheasanna má ghlacann tú páirt sna scéimeanna seo a
leanas:

  * An [ Scéim Liúntais um Fhilleadh ar Oideachas (BTEA) ](https://www.citizensinformation.ie/en/social-welfare/social-welfare-payments/back-to-education/back-to-education-allowance/)
  * An [ Scéim Deiseanna Oiliúna Gairmoideachais (VTOS) ](https://www.citizensinformation.ie/en/education/returning-to-education/vocational-training-opportunities-scheme/)

Féadfaidh tú creidmheasanna a fháil má ghlacann tú páirt i gcúrsa oiliúna
ceadaithe faoi na heagraíochtaí seo a leanas:

  * SOLAS 
  * [ Boird Oideachais agus Oiliúna (BOOnna) ](https://www.gov.ie/en/publication/99f84f-operational-guidelines-prsi-credited-social-insurance-contributions/#appendix-1-schedule-2-education-and-training-boards-act-2013) áirithe 
  * An tÚdarás Náisiúnta Forbartha Turasóireachta 
  * Teagasc 
  * Bord Iascaigh Mhara (BIM) 

Soláthraíonn an Roinn Coimirce Sóisialaí faisnéis ar [ chláir oiliúna inar
féidir leat leanúint ar aghaidh ag fáil creidmheasanna
](https://www.gov.ie/en/publication/99f84f-operational-guidelines-prsi-
credited-social-insurance-contributions/#qualifying-conditions-in-detail) .

Má cháilíonn tú don Scéim BTEA tar éis duit síniú le haghaidh creidmheasanna,
ní fhaigheann tú Liúntas um Fhilleadh ar Oideachas seachtainiúil.
