###  Cearta cealaithe

Féadfaidh tú d’áirithint a chur ar ceal am ar bith roimh thaisteal, cé gur
chóir duit iarracht a dhéanamh fógra réasúnta a thabhairt. D’fhéadfadh go
mbeadh ort táille cealaithe a íoc, áfach.

Tá sé de cheart agat d’áirithint a chur ar ceal saor in aisce, roimh thús an
phacáiste, má bhíonn _imthosca dosheachanta agus neamhghnácha_ ann, ar siúl ag
do cheann scríbe nó gar dó a chuirfeadh isteach ar do laethanta saoire, nó ar
do thaisteal chuig an gceann scríbe.

Tá an t-eagraí freagrach as na costais a bhaineann le tú a thabhairt abhaile
(aisdúichiú) agus aon chostais bhreise a d’fhéadfadh a bheith ann a chlúdach.
Is féidir leat tuilleadh sonraí a léamh faoi ‘do chearta cealaithe’ thíos.
