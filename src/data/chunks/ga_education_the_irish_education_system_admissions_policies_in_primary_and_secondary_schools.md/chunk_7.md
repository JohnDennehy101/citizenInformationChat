####  Fógra iontrála

Ní mór do bhord bainistíochta scoile fógra iontrála bliantúil a fhoilsiú sula
nglacfar le hiarratas ar bith aon bhliain ar leith. Caithfear an fógra a
fhoilsiú ar shuíomh gréasáin na scoile agus a bheith ar fáil i scríbhinn ach é
a iarraidh.

Caithfidh an t-eolas seo a leanas a bheith ar an bhfógra iontrála:

  * Conas teacht ar chóip de pholasaí iontrála na scoile 
  * Conas teacht ar fhoirm iarratais ar iontráil 
  * An dáta a thosóidh an scoil ag glacadh le hiarratais don bhliain i gceist 
  * Spriocdháta na scoile chun iarratais a fháil 
  * An dáta a chuirfidh an scoil a gcinneadh in iúl duit 
  * An dáta faoina gcaithfidh tú glacadh le háit 

Mura bhfuil ró-éileamh ar an scoil, ba cheart don scoil leanúint ar aghaidh ag
glacadh le hiarratais, fiú i ndiaidh an spriocdháta.

Caithfidh sé a bheith luaite sa pholasaí iontrála [ go ndéanfaidh an scoil
freastal ar iontráil leanaí faoi mhíchumas nó leanaí a bhfuil riachtanais
speisialta oideachais eile acu
](https://data.oireachtas.ie/ie/oireachtas/act/2022/22/eng/enacted/a2222.pdf)
. Ní mór don scoil comhoibriú a dhéanamh leis an gComhairle Náisiúnta um
Oideachas Speisialta (CNOS) chun oideachas riachtanas speisialta a sholáthar.
