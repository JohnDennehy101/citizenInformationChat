###  Cearta leanaí faoi uacht

Níl aon cheart iomlán ag leanaí teacht in oidhreacht d’aon chuid d’eastát a
dtuismitheora má tá uacht déanta ag an tuismitheoir. Tá na cearta céanna ag
leanaí a rugadh laistigh nó lasmuigh de phósadh agus leanaí uchtaithe agus níl
aon srianta aoise orthu.

Mar sin féin, is féidir le leanbh iarratas a dhéanamh chun na cúirte má
bhraitheann siad nach ndearnadh soláthar dóibh. Ní mór iarratas a dhéanamh
laistigh de 6 mhí ó baineadh amach an Deonú Ionadaíochta. Ansin caithfidh an
chúirt a chinneadh ar theip ar an tuismitheoir ina ndualgas i leith an linbh
de réir riachtanais an linbh sin.

Déantar gach cás a mheas ina n-aonar, ach tá sé tábhachtach a mheabhrú nach
féidir sciar cirt dhlíthiúil an chéile a laghdú chun sciar níos mó den eastát
a thabhairt don leanbh. Féadann sé, áfach, teidlíocht pháirtnéara sibhialta a
laghdú.
