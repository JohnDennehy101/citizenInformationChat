##  An sciar cirt dhlíthiúil

Má d’fhág tú uacht, agus nár thréig do chéile nó do pháirtnéir sibhialta a
c(h)earta ar d’eastát riamh, ansin tá siad i dteideal sciar cirt dhlíthiúil de
d’eastát a fháil. Is éard atá i gceist leis an sciar cirt dhlíthiúil seo ná:

  * Leath de d’eastát mura bhfuil leanaí agat 
  * Aon trian de d’eastát má tá leanaí agat 

Ní gá do chéile / do pháirtnéir sibhialta dul chun na cúirte chun an scair seo
a fháil, mar caithfidh do sheiceadóir an scair seo a thabhairt nuair is
infheidhme. Má fhágann tú bronntanas do do chéile nó do pháirtnéir sibhialta i
d’uacht, féadfaidh siad a roghnú glacadh leis an mbronntanas in ionad a sciar
cirt dhlíthiúil nó féadfaidh siad a sciar cirt dhlíthiúil a éileamh (agus an
bronntanas sonrach mar chuid den sciar cirt dhlíthiúil sin, más lú luach é ná
an sciar cirt dhlíthiúil).

Ní mór do do sheiceadóir do chéile nó do pháirtnéir sibhialta a chur ar an
eolas i scríbhinn faoina gceart chun roghnú idir an dá rogha seo agus ní mór
do do chéile nó do pháirtnéir sibhialta a sciar cirt dhlíthiúil a iarraidh
laistigh de 6 mhí tar éis dóibh a bheith curtha ar an eolas, nó laistigh de 12
mhí ó baineadh amach an Deonú Ionadaíochta.
