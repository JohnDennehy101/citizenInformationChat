###  I gcás nach bhfuil sciar cirt dhlíthiúil i bhfeidhm

Féadfaidh do chéile nó do pháirtnéir sibhialta a gcearta ar an sciar cirt
dhlíthiúil a thréigean (a thabhairt suas). Féadfaidh sé seo a bheith mar chuid
de chomhaontú roimh phósadh nó roimh pháirtéireacht sibhialta nó féadfaidh an
céile nó an páirtnéir sibhialta a gcearta a thabhairt suas chun leasa a leanaí
nó tairbhithe ainmnithe eile.

Má tá fianaise ann go raibh tionchar míchuí nó fianaise ann nár thuig an céile
nó an páirtnéir sibhialta cad a bhí á dhéanamh acu, féadfar agóid a dhéanamh
faoin tréigean. De ghnáth moltar duit go bhfaigheann céile nó páirtnéir
sibhialta comhairle dlí neamhspleách má tá siad ag tréigean a sciar cirt
dhlíthiúil.

Is féidir an sciar cirt dhlíthiúil a chailleadh i gcás go bhfuil an céile nó
an páirtnéir sibhialta:

  * Ciontaithe sa dúnmharú, dúnorgain nó iarracht ar dhúnmharú den duine éagtha 
  * Ciontaithe i gcion i gcoinne an duine éagtha nó linbh a bhfuil pianbhreith níos mó ná 2 bhliain air 
