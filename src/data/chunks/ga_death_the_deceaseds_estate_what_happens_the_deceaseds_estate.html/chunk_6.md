##  Pinsin cheirde agus phearsanta

Is ar théarmaí an phinsin a bhraitheann na rialacha lena rialaítear pinsin
cheirde agus phearsanta. Má bhí an duine éagtha ina bhall de scéim pinsin, ba
cheart duit teagmháil a dhéanamh le riarthóirí na scéime chun a fháil amach an
bhfuil pinsean ann don chéile, don pháirtnéir sibhialta agus/nó do na leanaí.
D’fhéadfadh go mbeadh socruithe pinsin ag daoine féinfhostaithe ina mbeidh
cuid de na hinfheistíochtaí mar chuid d’eastát an duine éagtha.

D’fhéadfadh go mbeadh rochtain ag daoine colscartha agus acu siúd ar
scaoileadh a p(h)áirtnéireacht shibhialta díscaoilte ar chuid éigin den scéim
pinsin ag brath ar cibé an ndearnadh  ordú um choigeartú pinsin  tráth an
cholscartha nó an scaoilte.
