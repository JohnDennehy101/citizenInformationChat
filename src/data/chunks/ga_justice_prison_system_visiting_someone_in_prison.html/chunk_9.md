###  An chuairt

Cuireann gach príosún bearta áirithe i bhfeidhm chun cuairteanna a rialáil
agus monatóireacht a dhéanamh orthu ar mhaithe le sláinte agus sábháilteacht.
Déantar tromlach na gcuairteanna a mhaoirsiú i radharc, ach ní éistear leo.

Mar shampla, cé go gcaithfidh príosúin áiseanna a sholáthar chun ligean do
phríosúnach agus do chuairteoir buaileadh le chéile agus labhairt lena chéile,
féadfar an chuairt a sciathadh le gloine, nó cineálacha eile scáileáin a úsáid
chun teagmháil fhisiciúil a chosc.

Is faoi lánrogha ghobharnóir an phríosúin a bhíonn sé teagmháil fhisiciúil a
cheadú idir príosúnach agus cuairteoir nuair a bhíonn siad sásta nach
n-éascódh an teagmháil siúd drugaí rialaithe nó earraí nó substaintí eile
toirmiscthe a thabhairt isteach sa phríosún.

Is féidir leat amharc ar fhíseán ar láithreán gréasáin Sheirbhís Phríosúin na
hÉireann ina dtugtar sonraí faoi na rudaí ar féidir leat a bheith ag súil leo
agus tú ag tabhairt cuairte ar dhuine sa phríosún.

Tá treoir luachmhar (pdf) curtha ar fáil ag Comhairle na hÉireann do
Phríosúnaigh Thar Lear maidir le conas an leas is fearr a bhaint as cuairt
príosúin, lena n-áirítear comhairle maidir le cuairteanna a phleanáil agus
cloí le rialacha príosúin.
