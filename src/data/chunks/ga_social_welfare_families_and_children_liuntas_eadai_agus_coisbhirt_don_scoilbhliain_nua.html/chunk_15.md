###  **Ní fhaighim an LÉCSN go huathoibríoch**

Mura bhfaigheann tú an íocaíocht go huathoibríoch, is féidir leat iarratas a
dhéanamh ar an Liúntas Éadaí agus Coisbhirt don Scoilbhliain Nua ar líne ag [
MyWelfare.ie ](https://services.mywelfare.ie/en/topics/parents-children-
family/) . Beidh [ cuntas fíoraithe MyGovID
](https://www.citizensinformation.ie/en/government-in-ireland/how-government-
works/egovernment/mygovid/) ag teastáil uait.

Mura bhfuil cuntas fíoraithe MyGovID agat, is féidir leat glao a chur ar ionad
teagmhála LÉCSN ag (071) 919 3318 nó 0818 11 11 13, agus cuideoidh siad leat
ceann a chur ar bun. Is féidir leo cóip pháipéir den fhoirm iarratais a
sheoladh chugat freisin.

Nó, is féidir leat [ foirm iarratais ar pháipéar don LÉCSN (pdf) a íoslódáil
agus a phriontáil
](https://www.gov.ie/pdf/?file=https://assets.gov.ie/34358/0c27ef99d2944f39bbb926e5ecfffe2c.pdf#page=null)
.

Cuireadh tús le hiarratais ar LÉCSN an **12 Meitheamh 2024** , agus dúnfar iad
an **30 Meán Fómhair 2024** .

Ba chóir duit iarratas a dhéanamh ar an LÉCSN roimh an dáta deiridh má:

  * Rinne tú iarratas ar íocaíocht leasa shóisialaigh agus má tá tú ag fanacht le cinneadh ar d'iarratas, nó 
  * Rinne tú achomharc ar chinneadh gan íocaíocht leasa shóisialaigh a bhronnadh ort 

Chinntear d'iarratas ar an LÉCSN nuair a fhaigheann tú cinneadh ar d'iarratas
ar íocaíocht leasa shóisialaigh, nó ar d'achomharc.
