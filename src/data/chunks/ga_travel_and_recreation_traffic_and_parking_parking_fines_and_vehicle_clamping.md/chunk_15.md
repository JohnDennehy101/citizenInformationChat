###  Rátaí i limistéir neamhreachtúla (carrchlós príobháideach nó páirceáil
chónaithe phríobháideach)

Má pháirceálann tú d'fheithicil i limistéar neamhreachtúil agus má theipeann
ort an táille chuí pháirceála a íoc, nó má tá do thicéad imithe in éag,
d'fhéadfaí d'fheithicil a chlampáil. Féadfar d'fheithicil a chlampáil freisin
má sháraíonn tú na téarmaí agus na coinníollacha atá i bhfeidhm san áit ar
pháirceáil tú í.

Is iad seo a leanas na huastáillí maidir le feithiclí a chlampáil, a athlonnú
agus a ghaibhniú i limistéir neamhreachtúla:

Cás  |  An táille uasta   
---|---  
Sa chás go bhfuil d'fheithicil clampáilte  |  €125   
Sa chás go bhfuil d'fheithicil athlonnaithe laistigh d'áit chlampála  |  €50   
Sa chás gur athlonnaíodh d'fheithicil laistigh d'áit clampála agus go bhfuil sí clampáilte  |  €150   
Sa chás gur athlonnaíodh d'fheithicil go dtí póna  |  €150 agus €50 breise i leith gach lae bhreise (nó cuid de lá) a bhfuil an fheithicil suite sa phóna.   
  