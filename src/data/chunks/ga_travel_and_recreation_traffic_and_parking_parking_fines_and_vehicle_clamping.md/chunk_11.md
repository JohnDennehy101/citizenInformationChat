###  Córas tarraingt as

Tá cead ag údaráis áitiúla feithiclí a tharraingt as má tá siad tréigthe nó
páirceáilte go mídhleathach ar bhóthar poiblí nó i gcarrchlós de chuid an
údaráis áitiúil. Tarraingítear feithiclí go dtí póna carranna agus is féidir
táille shuntasach a ghearradh chun iad a scaoileadh. Má cheapann tú go bhfuil
do charr tarraingthe ar shiúl, ba chóir duit teagmháil a dhéanamh leis an
údarás áitiúil atá freagrach as an gceantar inar pháirceáil tú.
