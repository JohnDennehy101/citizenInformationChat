###  Fíneálacha páirceála

Tá córas fíneálacha páirceála i leith páirceáil neamhdhleathach agus neamhíoc
táillí páirceála i bhfeidhm. Faigheann tú ticéad páirceála nuair a eisítear
fíneáil ort.

Má fhaigheann tú fíneáil pháirceála, ní mór duit an fhíneáil a íoc le rannóg
tráchta an údaráis áitiúil laistigh de 28 lá ó dháta fhógra an mhuirir
sheasta. Mura n-íocann tú taobh istigh den 28 lá a thugtar duit, tagann ardú
50% ar an muirir. Mura bhfuil an fhíneáil íoctha tar éis 28 lá breise,
cuirtear tús le himeachtaí cúirte. Tá sonraí faoin áit inar féidir leat
d'fhíneáil pháirceála a íoc scríofa ar do thicéad páirceála. Má theipeann ort
d'fhíneáil pháirceála a íoc agus mura bhfuil tú ag achomharc na fíneála go
foirmiúil, is féidir tú a ionchúiseamh.
