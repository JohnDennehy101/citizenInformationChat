##  Cosaint shealadach agus cosaintidirnáisiúnta (tearmann)

Is féidir le daoine a bhfuil cosaint shealadach acu iarratas a dhéanamh ar
chosaint idirnáisiúnta. Mar sin féin, ní féidir a bheith i do chónaí in Éirinn
le cosaint shealadach agus a bheith i d’iarratasóir ar chosaint idirnáisiúnta
ag an am céanna.

Ní mór d’iarratasóir ar chosaint idirnáisiúnta a n-iarratas ar chosaint
idirnáisiúnta a tharraingt siar chun leas a bhaint as cosaint shealadach. Má
tá cosaint shealadach ag duine agus go ndéanann sé iarratas ar chosaint
idirnáisiúnta, ní bheidh na buntáistí a bhaineann le cosaint shealadach acu a
thuilleadh.

Mar shampla, tá sé de cheart ag duine le cosaint shealadach oibriú láithreach.
Ní féidir le hiarratasóir ar chosaint idirnáisiúnta iarratas a dhéanamh ar
chead chun oibriú ach amháin tar éis 6 mhí mura bhfuil cinneadh faighte aige
san am sin ar a iarratas ar chosaint idirnáisiúnta.

Ba cheart duit comhairle dlí a fháil sula ndéanann tú iarratas ar chosaint
idirnáisiúnta.
