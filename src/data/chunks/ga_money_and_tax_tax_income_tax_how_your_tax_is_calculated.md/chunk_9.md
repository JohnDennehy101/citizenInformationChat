##  Liúntais chánach

Laghdaíonn liúntais chánach an méid cánach a chaithfidh tú a íoc. Braitheann
an méid a laghdóidh liúntas cánach do cháin ar an ráta cánach is airde atá
agat.

Tá sé seo amhlaidh toisc go ndéantar an liúntas a dhealú ó d’ioncam sula
ngearrtar cáin air. Go bunúsach, ‘baintear den bharr’ de d’ioncam é agus
gearrtar cáin ansin ar an gcuid eile de d’ioncam ag an ráta caighdeánach agus,
d’aon mhéid os cionn [ scoite an ráta chaighdeánaigh
](https://www.citizensinformation.ie/en/money-and-tax/tax/income-tax/how-your-
tax-is-calculated/#7c8e4f) , ar an ráta cánach níos airde.

Má tá liúntas cánach de €200 agat, mar shampla, agus má tá an ráta is airde
cánach ioncaim a íocann tú 20% é, laghdaítear €200 ar an méid d'ioncam
ngearrtar cáin air ag 20% agus mar sin laghdaítear €40 ar do cháin (€200 x
20%).

Má tá an liúntas cánach céanna de €200 agat ach gurb é 40% an ráta cánach is
airde a íocann tú, laghdaítear an méid de d’ioncam a ngearrtar cáin air ag 40%
faoi €200 agus mar sin is é do laghdú cánach ná €80 (€ 200 x 40%).

Tugtar liúntas cánach ar an _ráta imeallach_ air seo.

Nuair a bhíonn liúntais ar ráta imeallach á gcur san áireamh ag d’fhostóir
agus do cháin ioncaim á ríomh, déantar é seo trí scoithphointe an ráta
chaighdeánaigh a ardú chun an méid ioncaim a ngearrtar cáin air ag an ráta
níos airde a laghdú.

Áirítear le liúntais ag an ráta imeallach:

  * [ Faoiseamh cánach ar ranníocaíochtaí pinsin ](https://www.citizensinformation.ie/en/money-and-tax/personal-finance/pensions/)
  * [ Faoiseamh cánach ar chostais tithe banaltrais ](https://www.revenue.ie/en/personal-tax-credits-reliefs-and-exemptions/health-and-age/health-expenses/nursing-home-and-additional-nursing-care-expenses.aspx)
  * [ Faoiseamh cánach ar chúramóir do dhuine éagumasaithe a fhostú ](https://www.citizensinformation.ie/en/money-and-tax/tax/tax-credits-and-reliefs-for-people-with-disabilities/tax-relief-for-employing-a-home-carer/)
  * [ Liúntas Maraí ](https://www.citizensinformation.ie/en/money-and-tax/tax/income-tax-credits-and-reliefs/employment-tax-credits-and-reliefs/)   
