##  Rátaí cánach agus pointe scoite an rátachaighdeánaigh

Gearrtar cáin mar chéatadán de d’ioncam. Braitheann an céatadán a íocann tú ar
mhéid d’ioncam. Gearrtar cáin 20% ar an gcéad chuid de d’ioncam, suas go dtí
méid áirithe. Tugtar an _ráta caighdeánach cánach_ air seo agus tugtar _banda
cánach an ráta chaighdeánaigh_ ar an méid a mbaineann sé leis.

Gearrtar cáin ar an gcuid eile de d’ioncam ag an _ráta cánach is airde_ , 40%.

Tugtar _scoithphointe do ráta caighdeánach_ ar an méid is féidir leat a
thuilleamh sula dtosaíonn tú ag íoc an ráta níos airde cánach. Is féidir leat
[ samplaí a fheiceáil de conas cáin ioncaim a ríomh
](https://www.citizensinformation.ie/en/money-and-tax/tax/income-tax/case-
study-calculating-your-income-tax-case-studies/) ag baint úsáide as na rátaí
cánach seo agus scoithphointe an ráta chaighdeánaigh.

Má tá tú pósta nó i [ bpáirtnéireacht shibhialta
](https://www.citizensinformation.ie/en/birth-family-relationships/civil-
partnerships/civil-partnerships/) , d’fhéadfadh tionchar a bheith aige seo ar
do bhandaí cánach agus d’fhaoisimh chánach. [ Léigh tuilleadh faoi chánachas
ar dhaoine pósta agus ar pháirtnéirí sibhialta
](https://www.citizensinformation.ie/en/money-and-tax/tax/income-tax/taxation-
of-married-people/) .

**Rátaí agus Bandaí Cánach** |  2024  |  2023  |  2022   
---|---|---|---  
|  20%  |  40%  |  20%  |  40%  |  20%  |  40%   
Duine singil  |  €42,000  |  Iarmhéid  |  €40,000  |  Iarmhéid  |  €36,800  |  Iarmhéid   
Lánúin phósta Ioncam amháin  |  €51,000  |  Iarmhéid  |  €49,000  |  Iarmhéid  |  €45,800  |  Iarmhéid   
Lánúin phósta Dhá ioncam  |  Suas go dtí €84,000 (méadú teoranta do mhéid an dara ioncaim  |  Iarmhéid  |  Suas go dtí €80,000 (méadú teoranta do mhéid an dara ioncaim)  |  Iarmhéid  |  Suas go dtí €73,600 (méadú teoranta do mhéid an dara ioncaim)  |  Iarmhéid   
Teaghlach aontuismitheora  |  €46,000  |  Iarmhéid  |  €44,000  |  Iarmhéid  |  €40,800  |  Iarmhéid   
  
In 2024, is é scoithphointe an ráta chaighdeánaigh do lánúin phósta nó do
pháirtnéirí sibhialta ná €51,000. Má tá an dá cheann ag obair, méadaítear an
méid seo faoin gceann is ísle de:

  * Ioncam an saothraí níos ísle 
  * €33,000 

Ciallaíonn sé seo gur féidir le duine amháin scoithphointe suas le €51,000 a
bheith aige agus scoithphointe suas le €33,000 a bheith ag an duine eile.

Má tá duine amháin ag tuilleamh €55,000 agus a gcéile ag tuilleamh €35,000:

Is é scoithphointe an ráta chaighdeánaigh don lánúin ná €51,000 móide €33,000.

Níl an méadú ar bhanda an ráta chaighdeánaigh inaistrithe idir céilí, mar sin
is iad na bandaí cánach:

  * €51,000 @ 20% (= €10,200) agus €4,000 @ 40% (= €1,600) don chéad chéile 
  * €33,000 @ 20% (= €6,600) agus €2,000 @ 40% (= €800) don dara céile 
