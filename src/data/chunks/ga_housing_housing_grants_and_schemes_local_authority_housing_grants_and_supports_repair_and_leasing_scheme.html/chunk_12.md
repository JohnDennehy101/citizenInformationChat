###  Cothabháil leanúnach, deisiúcháin agus táillí eile

Bíonn freagrachtaí i gceist cibé acu má chomhaontaigh tú le léas díreach nó le
CFC leis an údarás áitiúil nó an CCT. Mar an t-úinéir, tá tú freagrach i
gcónaí as árachas struchtúrach, cothabháil struchtúrach agus as deisiú
struchtúrach. Is tusa freisin a bhíonn freagrach as muirir sheirbhíse na
cuideachta bainistíochta, más ann dó, agus aon mhuirir eile a íoc atá tú faoi
dhliteanas a íoc, ar nós Cáin Mhaoine Áitiúil.

Má chomhaontaigh tú le comhaontú léasa, tá an t-údarás áitiúil nó an CCT
freagrach as cothabháil agus deisiúcháin inmheánacha i rith théarma an léasa.
Agus ag deireadh an téarma, tabharfar an réadmhaoin ar ais duit agus dea-bhail
air, seachas i gcás caithimh agus cuimilte.

I gcás comhaontú CFC, áfach, déanfaidh tú na tionóntaí a bhainistiú agus tacú
leo agus an réadmhaoin a chothabháil ar an taobh istigh ar feadh théarma an
chomhaontaithe.
