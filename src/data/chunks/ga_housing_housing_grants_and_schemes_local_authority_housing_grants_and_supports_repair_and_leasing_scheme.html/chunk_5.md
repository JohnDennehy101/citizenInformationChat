###  Deisiúcháin

Má shásaíonn an réadmhaoin na riachtanais seo, déanfaidh foireann an údaráis
áitiúil nó an CCT é a iniúchadh agus seicliosta de na deisiúcháin a thabhairt
duit atá riachtanach go mbainfidh sé an caighdeán amach a theastaíonn.
D’fhéadfadh na riachtanais seo a bheith éagsúil i ngach údarás áitiúil. Ach
nuair a bhíonn na deisiúcháin críochnaithe, caithfidh gach réadmhaoin na
critéir seo a leanas a shásamh:

•Bail mhaith struchtúrach a bheith orthu agus is féidir leis an údarás áitiúil
nó an CCT cigireacht a dhéanamh orthu

•Na híoschaighdeáin do thithe ar cíos a shásamh

•Deimhniú Rátála Fuinnimh Foirgnimh (BER) a bheith acu

Caithfear troscán a sholáthar sa réadmhaoin go léir agus caithfear fearais
áirithe a sholáthar freisin. Tá sonraí breise faoi seo sna Ceisteanna
Coitianta ar an scéim.
