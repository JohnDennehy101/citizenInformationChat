##  Cónaí bunaithe ar chearta‘díorthacha’ (tuismitheoirí leanaí cleithiúnacha
an LEE nó nahEilvéise)

Rinne Cúirt Bhreithiúnais an Aontais Eorpaigh (CBAE) roinnt cinntí
tábhachtacha faoin gceart chun cónaí atá ag tuismitheoirí linbh ag a bhfuil
saoránacht an AE/an LEE nó na hEilvéise. Tugtar ‘cearta díorthacha’ cónaithe
ar na cearta seo. Tá siad tábhachtach i gcásanna nach mbíonn ceart dlíthiúil
chun cónaí ag tuismitheoir an LEE nó na hEilvéise bunaithe ar a
ngníomhaíochtaí féin, nó nuair nach féidir le saoránach neamh-LEE iarratas a
dhéanamh ar chárta cónaithe bunaithe ar ghníomhaíochtaí a gcéile nó a
bpáirtnéara arb as an LEE nó an Eilvéis iad.

Is féidir le saoránach neamh-LEE iarratas a dhéanamh ar chónaí buan bunaithe
ar cheart díorthach, nó is féidir le saoránach an LEE nó na hEilvéise ceart
dlíthiúil cónaithe sa Stát a dhíorthú, agus d’fhéadfadh seo a bheith
tábhachtach chun íocaíocht leasa shóisialaigh a éileamh nó chun teacht ar
thithíocht údaráis áitiúil.

Ní cháilítear duine a bhfuil cearta díorthacha acu go huathoibríoch do chónaí
buan.

Léirítear samplaí sa tábla seo de chásanna inar dheonaigh CBAE ceart díorthach
cónaithe, agus mínítear ann cé ar féidir leo cónaí a éileamh bunaithe ar
chinneadh CBAE.

Cás CBAE  |  Tá an leanbh:  |  Cé ar féidir leo ceart díorthach cónaithe a éileamh?   
---|---|---  
Zambrano  |  Saoránach Éireannach a chónaíonn in Éirinn  Faoi 18 mbliana d’aois  |  Tuismitheoir atá bainteach leis an leanbh a thógáil aníos  Is féidir le saoránach neamh-LEE iarratas a dhéanamh ar chónaí mar thuismitheoir linbh ar saoránach Éireannach é/í   
Ibrahim  Teixeira  |  Saoránach an LEE  Leanbh le hoibrí nó iaroibrí LEE  In oideachas lánaimseartha (is féidir leis an leanbh a bheith níos sine ná 18 mbliana d’aois)  |  Iaroibrí LEE a chaill a stádas oibrí, nó céile/páirtnéir neamh-LEE le saoránach an LEE/na hEilvéise a chaill a stádas oibrí  Caithfidh go raibh stádas oibrí ag saoránach an LEE nó na hEilvéise i dtosach  Is féidir le tuismitheoirí neamh-LEE cur isteach ar chónaí trí fhoirm EUTR1 a úsáid   
Chen  |  Saoránach an LEE a bhfuil acmhainní dóthanacha acu, árachas sláinte san áireamh  Faoi 18 mbliana d’aois  |  Tuismitheoir nach féidir leo cáiliú bunaithe ar a ngníomhaíochtaí féin, nó ar ghníomhaíochtaí daoine muinteartha eile LEE (mar shampla, a gcéile nó a bpáirtnéir)  Is féidir le tuismitheoirí neamh-LEE cur isteach ar chónaí trí fhoirm EUTR1 a úsáid   
  