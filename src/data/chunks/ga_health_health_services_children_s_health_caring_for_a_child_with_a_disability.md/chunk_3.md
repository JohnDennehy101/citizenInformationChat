##  Má tá imní ort faoi fhorbairt do linbh

Déanann do dhochtúir teaghlaigh scrúduithe forbartha saor in aisce sna
seachtainí tar éis bhreith do linbh. Déanann d'altra sláinte poiblí
monatóireacht freisin ar fhorbairt do linbh ina seachtainí, míonna agus
blianta tosaigh agus soláthraíonn sé faisnéis agus tacaíocht do
thuismitheoirí.

Forbraíonn roinnt leanaí níos moille ná leanaí eile. Má cheapann tú nach
bhfuil do leanbh ag forbairt mar ba chóir, déan coinne le do dhochtúir
teaghlaigh nó d'altra sláinte poiblí a luaithe is féidir.

Go minic ní bhíonn aon rud le bheith imníoch faoi, agus fásann go leor leanaí
suas ina gcuid ama féin. Má tá imní ar an dochtúir teaghlaigh nó ar an altra
sláinte poiblí, féadfaidh siad tú a tharchur chuig an tseirbhís a theastaíonn
ó do leanbh.
