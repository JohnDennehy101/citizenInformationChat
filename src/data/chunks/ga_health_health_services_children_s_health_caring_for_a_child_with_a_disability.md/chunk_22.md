###  Roghanna chun folláine airgeadais do linbh amach anseo a chosaint

**Gníomhas cúnaint:** Féadtar gníomhas cúnaint a úsáid mar bhealach atá
tíosach ar cháin chun airgead a thabhairt do leanbh os cionn 18 mbliana
d'aois, ach d'fhéadfadh sé seo dul i bhfeidhm ar theidlíocht an linbh ar
Liúntas Míchumais.

**Iontaobhas:** Rogha eile is ea iontaobhas as a bhféadfadh do leanbh leas a
bhaint as tar éis do bháis. Úsáideann go leor tuismitheoirí iontaobhais
lánroghnacha chun soláthar a dhéanamh do leanbh faoi mhíchumas gan cur isteach
ar theidlíocht ar shochair.

**Caomhnóir a cheapadh:** Féadfaidh tú caomhnóir a cheapadh i d'uacht. Ní
bhaineann sé seo ach amháin má tá do leanbh faoi bhun 18 mbliana d'aois nuair
a thiocfaidh an uacht i bhfeidhm. Ní féidir caomhnóir a cheapadh do leanbh
fásta.

**Pinsean ceirde:** Tá forálacha ag formhór scéimeanna pinsin ceirde na
hearnála poiblí , agus roinnt scéimeanna san earnáil phríobháideach, a
cheadaíonn do na socruithe pinsin do leanaí cleithiúnacha atá éagumasaithe go
buan leanúint ar aghaidh ar feadh shaolré an linbh. Seiceáil do pholasaí
pinsin le fáil amach an mbaineann sé seo le do chás.
