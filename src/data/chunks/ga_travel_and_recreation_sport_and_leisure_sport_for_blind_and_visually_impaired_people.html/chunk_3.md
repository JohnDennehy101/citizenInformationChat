###  Spóirt Fís na hÉireann

Is é Spóirt Fís na hÉireann an t-údarás náisiúnta a rialaíonn imeachtaí spóirt
do dhaoine atá dall agus a bhfuil míchumas na súl orthu. Bunaíodh an
eagraíocht sa bhliain 1988 le daoine atá dall agus a bhfuil míchumas na súl
orthu a spreagadh le páirt a ghlacadh i spórt ag gach leibhéal. Tá coiste gnó
ag an eagraíocht agus bunreacht a leagann síos na rialacha agus na treoirlínte
do na himeachtaí. Tá maoiniú á chur ar fáil do Spóirt Fís na hÉireann ó Spórt
Éireann.

Glactar páirt i spóirt ag gach leibhéal (ard leibhéal san áireamh). Tá príomh-
eagraí ceapaithe le plé le gach spórt a bhfuil baint ag an eagraíocht leis
agus tá an duine sin freagrach as imeachtaí a chur chun cinn agus a eagrú
taobh istigh den spórt áirithe sin. Le blianta beaga anuas, tá méadú suntasach
déanta ag an eagraíocht ar réimse na spórt a nglacann sí páirt iontu. Féach na
Ceisteanna Coitianta le haghaidh tuilleadh eolais faoi Spóirt Fís na hÉireann.

Tá ballraíocht oscailte do dhaoine de chuile aois, cúlra agus cumas spóirt
(plúr na lúthchleasaithe san áireamh). Is féidir le daoine a bhfuil radharc na
súl acu a bheith ina mbaill den eagraíocht freisin.
