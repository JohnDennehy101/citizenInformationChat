###  **Seirbhís láimhseála gearán ComReg**

Ní féidir le ComReg cabhrú le do ghearán ach amháin tar éis duit dul tríd an
ngnáthphróiseas láimhseála gearán le do sholáthraí seirbhíse.

Tá teorainneacha ama maidir le cathain is féidir leat gearán a dhéanamh le
ComReg:

  * **Saincheisteanna teileachumarsáide:** gearán a dhéanamh laistigh de 9 mí ó tharla d'fhadhb 
  * **Seirbhísí ardráta::** gearán a dhéanamh laistigh de 3 mhí ó tharla d'fhadhb 

Beidh na nithe seo a leanas ag teastáil ó ComReg:

  * Do shonraí teagmhála 
  * Ainm an chuntais agus uimhir an chuntais (más gá) 
  * Sonraí an ghearáin, lena n-áirítear uimhir thagartha an ghearáin 
  * Sonraí faoi dhéileálacha roimhe seo leis an soláthraí seirbhíse 
  * Ráiteas soiléir faoin gcaoi ar mhaith leat an fhadhb a réiteach 

Abair le ComReg má tá aon sonraí nach mian leat go seolfaidh siad chuig an
soláthraí seirbhíse.
