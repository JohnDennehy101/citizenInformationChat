##  Socruithe sochraide agus costais

Ceann de na chéad rudaí a chaithfidh tú a dhéanamh tar éis an bháis ná
socruithe sochraide a dhéanamh. Is féidir le hadhlacóir nó stiúrthóir
sochraide déileáil le mórchuid na ngnéithe den tsochraid. Tá liosta
stiúrthóirí sochraide ag Cumann Stiúrthóirí Sochraide na hÉireann (IAFD). Tá
cód cleachtais ann a míníonn an méid is féidir leat a bheith ag súil leis ó na
baill.

Má fuair an duine bás san ospidéal, tabharfar a chorp go dtí marbhlann an
ospidéil go dtí go ndéanfar socruithe sochraide. Féadfaidh tú a roghnú iad a
thabhairt abhaile nó iad a thabhairt chuig teach tórraimh.

B’fhéidir gur fhág an duine treoracha ina uacht maidir leis an gcineál
sochraide a theastaigh uaidh, cá raibh siad ag iarraidh an corp a adhlacadh
agus má theastaigh seirbhís sochraide reiligiúnach nó neamh-reiligiúnach
uathu.

B’fhéidir gur fearr leat sochraid phríobháideach bheag nó b’fhéidir go
mbraitheann tú go bhfuil sochraid mhór níos oiriúnaí. Go ginearálta, is rogha
phearsanta é seo ba cheart duit féin agus do theaghlach a dhéanamh.
