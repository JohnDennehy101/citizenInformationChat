###  **Athruithe ag an obair**

**Má laghdaítear do phá ón obair** , fanfaidh do ITF mar a chéile. Ní
mhéadóidh sé. Ach, nuair a thagann deireadh le do ITF is féidir leat iarratas
a dhéanamh arís le sonraí faoi d’ioncam nua níos ísle.

**Má thiteann líon na n-uaireanta a oibríonn tú** gach seachtain faoi bhun 38
uair sa choicís, níl tú i dteideal ITF a thuilleadh. Ba cheart duit an rannóg
ITF den Roinn Coimirce Sóisialaí (RCS) a chur ar an eolas má tharlaíonn sé
seo. Féach ‘cá háit a ndéanfaidh mé iarratas’ thíos.

**Má bhogann tú chuig post nua** , cuirfear deireadh le do theidlíocht reatha
ar ITF agus ní mór duit é sin a chur in iúl do rannóg ITF na RCS. Is féidir
leat iarratas a dhéanamh arís ar ITF do do phost nua.

**Má chailleann tú do phost,** níl tú i dteideal ITF a thuilleadh. Ní mór duit
an rannóg ITF den RCS a chur in iúl.
