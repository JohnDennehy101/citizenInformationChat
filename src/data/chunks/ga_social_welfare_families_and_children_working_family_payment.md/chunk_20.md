###  Ioncam a ríomh le haghaidh ITF

Ríomhann an Roinn Coimirce Sóisialaí (RCS) do thuilleamh inmheasúnaithe thar
thréimhse áirithe ama.

Toisc go n-íoctar ITF thar 52 seachtain, déanann an RCS iarracht do
mheántuilleamh a ríomh thar thréimhse ama chomhchosúil. De ghnáth úsáidfidh
siad do mheántuilleamh suas go dtí dáta d’iarratais. Má tá tú nuafhostaithe,
ríomhtar do mheánioncam seachtainiúil ón uair a thosaigh tú ag obair leis an
bhfostóir sin.

Má tá do chéile, do pháirtnéir sibhialta nó do chomhchónaitheoir
féinfhostaithe, úsáidtear a (h)ioncam thar an tréimhse 12 mhí sula ndéanann tú
iarratas chun a mheánioncam seachtainiúil nó a hioncam seachtainiúil a ríomh.

Arís, le cáiliú, caithfidh do mheánioncam seachtainiúil teaghlaigh a bheith
faoi bhun theorainn ioncaim an ITF do mhéid do theaghlaigh.

**Teorainneacha ioncaim an ITF ó 4 Eanáir 2024**

**Líon leanaí:** |  **Ioncam seachtainiúil teaghlaigh níos lú ná:**  
---|---  
Leanbh amháin  |  €645   
Beirt leanaí  |  €746   
Triúr leanaí  |  €847   
Ceathrar leanaí  |  €938   
Cúigear leanaí  |  €1,064   
Seisear leanaí  |  €1,180   
Seachtar leanaí  |  €1,316   
Ochtar leanaí  |  €1,412   
  
Má cháilíonn tú don ITF, gheobhaidh tú íosmhéid de €20 in aghaidh na
seachtaine. Is féidir leat freisin meastóir sochair oibre an RCS a úsáid chun
an méid iomlán a gheobhaidh tú ag obair a oibriú amach (lena n-áirítear aon
Íocaíocht do Theaghlaigh i bhFostaíocht). Déanann sé comparáid freisin idir an
méid seo agus an méid atá á fháil agat in íocaíochtaí cuardaitheora poist
(Forlíonadh Cíosa san áireamh).

Má tá ITF á fháil agat, d’fhéadfá a bheith i dteideal an Liúntas Éadaí agus
Coisbhirt don Scoilbhliain Nua a fháil freisin.
