##  Cothabháil agus an Íocaíocht do Theaghlaigh i bhFostaíocht

Más tuismitheoir scartha thú, féadfaidh tú cur isteach ar ITF má chomhlíonann
tú na coinníollacha cáilitheacha agus:

  * Tá tú i do chónaí leis na leanaí nó 
  * Tá tú ag cothabháil go hiomlán d’iar-chéile, d’iarpháirtnéir sibhialta nó d’iar-chomhchónaitheoir lena bhfuil na leanaí ina gcónaí 

Ciallaíonn cothabháil go hiomlán nach mór an chothabháil a íocann tú, an
t-iarratasóir ITF, a bheith mar phríomhioncam do iar-chéile, d'iar-pháirtnéir
sibhialta nó d'iar-chomhchónaitheoir. Ní féidir ioncam níos mó ná €100 sa
tseachtain a bheith ag do iar-chéile ina gceart féin agus ní féidir leo a
bheith pósta, i bpáirtnéireacht shibhialta nó ag comhchónaí.

Bronntar ITF ort ar feadh 52 seachtain. Ciallaíonn sé seo nach féidir le
hiarpháirtí atá san áireamh i d’éileamh ITF ITF a fháil ina cheart féin nó a
bheith san áireamh in éileamh duine eile ar ITF, le linn na tréimhse 52
seachtaine sin.

**Cothabháil a íoc**

Más tuismitheoir scartha thú agus go bhfuil cothabháil á híoc agat, d’fhéadfá
cáiliú le haghaidh ITF. Chun cáiliú, ní mór duit a bheith ag cothú go hiomlán
an tuismitheoir a bhfuil na leanaí ina gcónaí leo. Toisc nach féidir ach
íocaíocht amháin a dhéanamh do theaghlach, ní fhéadfaidh an tuismitheoir a
bhfuil tú ag íoc cothabhála dó/di a bheith ag fáil ITF. Ní mór duit fianaise
scríofa a sholáthar ón duine seo chun a thaispeáint go bhfuil sé/sí ag fáil
cothabhála

Má tá tú ag íoc cothabhála go dtí dara teaghlach mar gheall ar ordú cúirte nó
comhaontú atá ceangailteach ó thaobh dlí, ní bhainfear méid na híocaíochta
cothabhála sin ón ioncam atá le measúnú don ITF.

**Cothabháil a fháil**

Déantar cothabháil a mheasúnú sa tástáil acmhainne don ITF. Áirítear leis seo
cothabháil duitse agus cothabháil duitse d’aon duine de do leanaí. Má tá tú ag
fáil cothabhála ó níos mó ná duine amháin, suimítear na híocaíochtaí go léir
le chéile agus measúnaítear an t-iomlán mar d’acmhainn.

Ní áireofar cuid den íocaíocht chothabhála a chaitheann tú ar thithíocht mar
ioncam don tástáil acmhainne ITF. Is féidir do chostais tithíochta
(d’aisíocaíocht chíosa nó mhorgáiste) suas go huasmhéid €95.23 in aghaidh na
seachtaine a fhritháireamh in aghaidh íocaíochtaí cothabhála. Déantar leath an
iarmhéid a mheasúnú ansin mar acmhainn. Ní mór duit cruthúnas ar chíos nó ar
íocaíochtaí morgáiste a sholáthar.

Ní féidir leat do chostais tithíochta a úsáid (fritháireamh) ar an mbealach
seo le haghaidh íocaíochtaí cothabhála ach amháin murar bhain tú úsáid astu
cheana féin i dtástáil acmhainne d’íocaíocht leasa shóisialaigh eile.

Ní dhéantar sochair neamhairgid a mheas mar acmhainn. Mar shampla, má dhéanann
iar-chéile nó iar-pháirtí do chíos nó d’íocaíochtaí morgáiste faoi chomhaontú
cothabhála ní dhéantar é a mheasúnú.

Féadfaidh tú tuilleadh eolais a fháil ar an gcaoi a ndéantar cothabháil a
mheas mar acmhainn.
