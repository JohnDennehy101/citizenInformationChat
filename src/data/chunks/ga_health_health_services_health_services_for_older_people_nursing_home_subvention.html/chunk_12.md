###  Íocaíochtaí méadaithe/Leapacha ar chonradh

Tá imthosca ann ina bhféadfaidh FSS an costas iomlán a bhaineann le leaba i
dteach altranais príobháideach a íoc. Tá an scéal amhlaidh sna cásanna sin ina
bhfuil “leapacha ar chonradh” mar a thugtar orthu ag FSS i dtithe altranais
príobháideacha. Níl aon riail daingean leagtha síos faoi cé atá i dteideal
leaba ar chonradh a fháil nó faoi na himthosca ina bhféadfaidh FSS an socrú
seo a thairiscint.

Féadfaidh FSS íocaíocht “feabhsaithe” a thairiscint in imthosca áirithe. Nuair
atá íocaíocht feabhsaithe á meas ag FSS cuirfidh sé an costas cúraim sa
limistéar sin san áireamh, mar aon leis an méid leapacha poiblí atá ar fáil,
acmhainn an iarratasóra agus aon chistí nó sócmhainní eile a d’fhéadfadh a
bheith ar fáil don iarratasóir.

Níl aon teidlíocht ann maidir le fóirdheontas feabhsaithe; braitheann sé ar
lánrogha FSS. Braithfidh infhaighteacht an fhóirdheontais fheabhsaithe ar an
méid maoinithe atá ar fáil don scéim.
