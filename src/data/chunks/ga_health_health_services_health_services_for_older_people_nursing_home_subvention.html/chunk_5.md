###  Ioncam

Déantar scrúdú ar an ioncam a bhí agat féin agus ag do chéile (nó páirtí a
chónaíonn in éineacht leat) sa 12 mhí atá caite. Déantar ioncam ó gach foinse
a chur san áireamh, pá, tuarastal, pinsean, liúntais, íocaíochtaí ar obair
pháirt-aimseartha nó séasúrach, ioncam ó chíos, infheistíochtaí agus airgead i
gcoigealtas agus aon ranníocaíochtaí ó aon fhoinse eile. Déantar an t-ioncam a
mheas glan ar  ÁSPC  , cáin ioncaim agus an ranníocaíocht sláinte.

Glactar leis gurb é ioncam duine phósta nó duine atá ag maireachtáil le duine
eile mar chéile leath an ioncaim iomláin atá ag an lánúin.

Ní féidir leat iarracht a dhéanamh d'ioncam a laghdú d'aon ghnó ar mhaithe le
bheith i dteideal deontais, e.g., an t-ioncam a chur i dtreo duine eile. Má
dhéanann tú é seo, cuirfear an t-ioncam sin san áireamh ar aon chaoi, fiú muna
bhfuil fáil agatsa air a thuilleadh.

Ar mhaithe leis an scrúdú maoine tugtar d'ioncam iomlán ar d'ioncam glan lúide
an cúigiú cuid den ráta seachtainiúil reatha den [ Phinsean Stáit (Neamh-
Ranníocach) ](/ga/social-welfare/older-and-retired-people/state-pension-non-
contributory/) . Mar sin ní mór go mbeadh cead agat an méid sin a choinneáil,
ar a dtugtar airgead póca in amanna.
