###  Sócmhainní

Is féidir na sócmhainní seo a leanas a chur san áireamh:

  * Maoin tí (ní chuirtear troscán agus earraí tí san áireamh) 
  * Stoic, scaireanna nó urrúis 
  * Airgead ar láimh, in iontabhas, lóisteáilte, i dtaisce nó infheistithe 
  * Leas i gcomhlacht nó i ngnó d’aon chineál (feirm san áireamh) 
  * Leas i dtalamh 
  * árachas saoil nó polasaithe dearlaice 
  * Maoin coinnithe mar infheistíochtaí 
  * Luach reatha ar threalamh gnó nó innealra, gan carr a bheith san áireamh, nár cuireadh san áireamh cheana. 

Má fuair tú réidh le aon sócmhainní le 5 bhliana d'fhéadfadh sé go mbeadh
luach na sócmhainní sin curtha san áireamh freisin. D'fhéadfadh sé go mbeadh
luach sochair agus pribhléide a éiríonn as aistriú na sócmhainní a bheith
curtha san áireamh freisin.

Más amhlaidh gur déanadh gnó a aistriú gan aon réiteach ar shochar agus
pribhléid, is féidir le Feidhmeannacht na Seirbhíse Sláinte (FSS) aon
íocaíocht ag am an aistrithe a chur san áireamh nó is féidir luach barúlach de
5% de luach an mhargaidh ar dáta an aistrithe, cibé acu is airde, a chur san
áireamh.

I gcás feirme a aistriú d’fhéadfadh an FSS aon íocaíocht ag am an aistrithe nó
aon ioncam leanúnach ó theacht isteach na feirme a chur san áireamh.

Ní mór an chéad €11,000 d'aon sócmhainní a chur as an áireamh.
