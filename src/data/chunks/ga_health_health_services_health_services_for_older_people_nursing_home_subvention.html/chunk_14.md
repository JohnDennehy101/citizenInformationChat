###  Íocaíocht an deontais agus íocaíochtaí ar chúram

Íoctar an deontas le úinéir an teach altranais ní íoctar go díreach leat féin
é.

Aontaíonn tusa (nó duine ag feidhmiú ar do shon) na táillí atá le n-íoc leis
an teach altranais. Leagtar síos an táille atá le n-íoc i gconradh cúraim nach
mór a thabhairt duit nuair a théann tú isteach sa teach altranais. Bíonn clás
go hiondúil sa chonradh cúraim a deireann gur féidir na táillí a ardú ó am go
chéile.

Ní féidir táille níos airde a ghearradh ort ná an táille atá aontaithe sa
chonradh cúraim. Mar sin ní féidir aon táillí breise a ghearradh ort ar na
rudaí seo - leaba agus loistín, cúram altranais a bhraitheann ar an leibhéal
cúnaimh a theastaíonn uait, gléasadh coinneálachta agus ábhar leapa, serirbhís
níocháin éadaí agus fearas agus trealamh a theastaíonn le cúnamh a chur ar
fáil don duine le tascanna maireachtála laethúla. Ní mór go mbeadh comhaontú
faoi leith idir thú féin agus an teach altranais má tá seirbhís speisialta i
gceist nó trealamh faoi leith agus ní mór go mbeadh sé seo leagtha síos sa
chonradh cúraim.

Má bhíonn deontas agat le n-íoc as teach altranais ní mór caitheamh leat ar an
mbealach céanna le duine eile nach bhfuil deontas aige/aici.
