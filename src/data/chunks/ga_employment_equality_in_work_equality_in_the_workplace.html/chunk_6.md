##  Cásanna faoi leith a chuimsíonn an reachtaíocht um chomhionannas
fostaíochta

**Míchumas:** Tá sé de dhualgas ar fhostóirí freastal réasúnta a dhéanamh ar [
baill foirne faoi mhíchumas ](/ga/employment/employment-and-
disability/working-with-a-disability/) . Áirítear leis seo rochtain a
sholáthar d’fhostaíocht, cur ar chumas daoine faoi mhíchumais páirt a ghlacadh
i bhfostaíocht agus in oiliúint agus arduithe céime a fháil.

**Toircheas:** Idirdhealú ar bhunús inscne is ea idirdhealú a bhaineann le
toircheas agus áirítear leis cúrsaí earcaíochta, arduithe céime agus
coinníollacha ginearálta fostaíochta. Tugann an reachtaíocht a bhaineann le [
cosaint mháithreachais ](/ga/employment/employment-rights-and-
conditions/leave-and-holidays/maternity-leave/) agus [ dífhostú éagórach
](/ga/employment/unemployment-and-redundancy/dismissal/unfair-dismissal/)
cosaint do mhná atá ag iompar clainne nó ar rugadh leanaí dóibh le deireanas.

**Pá comhionann:** Déanann reachtaíocht chomhionannas fostaíochta soláthar don
phá comhionann ar an gcineál céanna oibre. Is é an sainmhíniú atá ar an
_gcineál céanna oibre_ ná an obair chéanna, obair atá cosúil nó obair ar aon
luach. Is é téarma nach mór a bheith mar pháirt den chonradh fostaíochta de
bharr reachtaíochta atá rith tríd an Dáil. Is féidir éilimh ar phá comhionann
a dhéanamh ar aon cheann de na 9 gcúis thuas.

**Ciapadh:** Idirdhealú ó thaobh dálaí fostaíochta is ea [ ciapadh lena
n-áirítear ciapadh gnéasach ](/ga/employment/equality-in-work/harassment-at-
work/) bunaithe ar aon cheann den 9 bhunús thuas. Má bhaineann [ bulaíocht san
ionad oibre ](/ga/employment/equality-in-work/bullying-at-work/) le ceann ar
bith de na 9 mbunús idirdhealaithe thuas cuimsíonn an reachtaíocht
chomhionannais fostaíochta í.

**Íospairt:** Cosnaíonn an reachtaíocht chomhionannas fostaíochta thú in
aghaidh [ íospairt ](/ga/employment/enforcement-and-redress/victimisation-at-
work/) má dhéanann tú éileamh maidir le hidirdhealú mídhleathach in aghaidh
d’fhostóra nó má tá páirt agat ina leithéid de ghearán. Ciallaíonn sé seo nach
féidir le d'fhostóir pionós a chur ort trí dhífhostú, caitheamh leat go
míchothrom, nó athrú neamhfhabhrach a dhéanamh ar do choinníollacha
fostaíochta.
