##  Réamhrá

Má tá post á chuardach agat, tá go leor bealaí ann chun eolas agus tacaíochtaí
a fháil chun cabhrú le do chuardach.

Chun go mbeidh an rath ort agus tú ag dul sa tóir ar phost, ba cheart duit
coimeád sna sála ar na foinsí is déanaí d’eolas ar fholúntais.

Is féidir leat súil a chaitheamh, chomh maith, ar roghanna eile, mar shampla,
féinfhostaíocht, filleadh ar oideachas nó oibriú go deonach chun taithí oibre
a fháil. Nó, má tá tú ag teacht go hÉirinn chun oibriú, is féidir leat teacht
ar eolas breise ar ár leathanach, Post a fháil in Éirinn.
