##  Doiciméid a theastaíonn uait

Má theastaíonn tuilleadh eolais ón Roinn Coimirce Sóisialaí chun cinneadh a
dhéanamh an bhfuil gnáthchónaí ort i bPoblacht na hÉireann, d'fhéadfaí go
n-iarrfar ort an [ fhoirm HRC1 (pdf)
](https://assets.gov.ie/27484/305a54e8a062459ab0b394e8f2031ce9.pdf) a
chomhlánú.

Beag beann ar an tír as a bhfuil tú ag teacht is féidir go n-iarrfar ort
fianaise dhoiciméadach a chur ar fáil a léiríonn go bhfuil do 'príomhionad
leasa' in Éirinn anois. Ba chóir go léireodh an fhianaise seo go bhfuil tú tar
éis bogadh go hÉirinn, go bhfuil sé ar intinn agat socrú in Éirinn go buan
agus nach bhfuil sé i gceist agat filleadh chun cónaí ar an tír as ar tháinig
tú.

Nuair is féidir, ba chóir duit an fhianaise dhoiciméadach seo a leanas a chur
ar fáil:

  * Cruthúnas a léiríonn go bhfuil do chóiríocht tugtha suas agat thar lear 
  * Cruthúnas go bhfuil aon sochair neamh-inaistrithe curtha ar ceal agat nó go bhfuil iarratas déanta agat chun iad a chur ar ceal 
  * Cruthúnas go bhfuil aon ioncam inaistrithe aistrithe agat nó go bhfuil iarratas déanta agat chun é a aistriú 
  * Cruthúnas ar na bearta atá déanta agat chun cuntas bainc a oscailt anseo 
  * Cruthúnas a léiríonn go bhfuil tionóntacht agat i d'ainm féin (in Éirinn) 
  * Cruthúnas ar dhoiciméid taistil lena n-áirítear, nuair is ábhartha, táillí ró-ualaigh bagáiste agus admhálacha aistrithe/seolta 

Déanfaidh an tOifigeach ábhartha an fhianaise go léir a chuirtear ar fháil a
fhordheimhniú, a mhéid agus is féidir. I gcásanna áirithe, d’fhéadfaí go
n-iarrar ort fianaise dhoiciméadach sa bhreis a thabhairt. I gcásanna áirithe,
féadfaidh Cigire Leasa Shóisialaigh d’iarratas a imscrúdú.
