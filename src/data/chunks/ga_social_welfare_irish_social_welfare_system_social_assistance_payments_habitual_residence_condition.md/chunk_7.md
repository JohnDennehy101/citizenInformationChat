##  Díolúine ón gcoinníoll gnáthchónaithe

Faoi dhlí an AE, i gcúinsí áirithe, ní gá an coinníoll gnáthcnónaithe a
chomhlíonadh. Baineann na cúinsí seo le:

  1. 1\. Sochair Theaghlaigh agus 
  2. **2\. Liúntas Leasa Bhreise**

Tá na híocaíochtaí leasa shóisialaigh seo a leanas rangaithe mar Shochair
Theaghlaigh faoi Rialacháin an AE (pdf):

  * [ Sochar Linbh ](/ga/social-welfare/families-and-children/back-to-work-family-dividend/)
  * [ Díbhinn Teaghlaigh um Fhilleadh or Obair ](/ga/social-welfare/families-and-children/child-benefit/)
  * [ Liúntas Cúraim Bhaile ](https://www.gov.ie/en/service/30fac9-domiciliary-care-allowance/)
  * [ Íocaíocht Caomhnóra (Neamh-ranníocach) ](/ga/social-welfare/death-related-benefits/guardian-and-orphan-payments/)
  * [ Íocaíocht Teaghlaigh Oibre ](/ga/social-welfare/families-and-children/working-family-payment/) ( ní bhaineann HRC le WFP - ar a stugtaI( Forlíonadh Ioncaim Teaghlaigh nó FIT roimhe seo) 
  * [ Íocaíocht Teaghlaigh Aontuismitheora ](/ga/social-welfare/families-and-children/one-parent-family-payment/)

Ciallaíonn sé seo go bhfuil siad iníoctha le duine a cháilíonn do stádas oibrí
imirceach an AE do chleithiúnaithe atá ina gcónaí in Éirinn nó i stát eile den
LEE. I measc na ndaoine nach gcaithfidh an coinníoll gnáthchónaithe a shásamh
le haghaidh Sochar Teaghlaigh tá:

  * Saoránaigh LEE/AE atá fostaithe faoi láthair nó atá féinfhostaithe anseo (nó atá ag fáil Sochar Cuardaitheora Poist nó aon sochar eile a eascraíonn óna bhfostaíocht mar Shochar Máithreachais, Sochar Breoiteachta nó Sochar Díobhálacha Ceirde) 
  * Náisiúnaigh neamh-LEE, a d'oibrigh roimhe seo i Stát LEE eile, agus atá fostaithe faoi láthair nó atá féinfhostaithe anseo faoi láthair 

Is féidir leat tuilleadh a léamh faoi Dhíolúine ón HRC le haghaidh Sochar
Teaghlaigh ar welfare.ie. Bíonn daoine a bhogann go hÉirinn chun fostaíocht a
lorg faoi réir an choinníll ghnáthchónaithe sa ghnáthshlí agus iad ag lorg
oibre.

Más náisiúnach de chuid an LEE thú agus más féidir a mheas gur oibrí imirceach
AE thú, d'fhéadfá a bheith i dteideal Liúntas Leasa Forlíontaigh (SWA). Chun a
bheith measta mar oibrí imirceach de chuid an AE ní mór duit a bheith i
bhfíorfhostaíocht (ní ag obair go hócáideach) ó tháinig tú go hÉirinn.
Ciallaíonn sé seo go mb'fhéidir go mbeadh daoine a bhí fostaithe ó tháinig
siad go hÉirinn i dteideal SWA má chaill siad cuid dá gcuid oibre go
neamhdheonach nó a bpost iomlán fiú mura gcomhlíonann siad an coinníoll
gnáthchónaithe do Liúntas Cuardaitheora Poist.
