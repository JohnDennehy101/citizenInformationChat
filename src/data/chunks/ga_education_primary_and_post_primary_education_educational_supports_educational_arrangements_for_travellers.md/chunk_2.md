##  Oideachas don Lucht Siúil

Tá na cearta oideachais céanna ag páistí an lucht siúil is atá ag páistí
lonnaithe. Caithfidh siad na rialacha a bhaineann le  freastal ar an scoil  a
chomhlíonadh mar a chéile.

Féadfaidh leanbh den Lucht Siúil rochtain a fháil ar bhreis [ tacaíochtaí
foghlama sa bhunscoil ](/ga/education/special-education-needs/special-needs-
education-primary-schools/) agus ar [ thacaíochtaí i scoil iar-bhunscoile
](/ga/education/special-education-needs/post-primary-education-for-students-
with-special-needs/) má shainaithnítear go bhfuil riachtanas oideachais ag an
leanbh sin.

Aithníodh an Lucht Siúil go foirmiúil mar ghrúpa eitneach ar leithligh i Stát
na hÉireann i mí an Mhárta 2017. Is tionscnamh tras-Rannach é an [ Straitéis
Náisiúnta um Chuimsiú an Lucht Siúil agus na Romach 2017-2021 (pdf)
](http://www.justice.ie/en/JELR/National%20Traveller%20and%20Roma%20Inclusion%20Strategy,%202017-2021.pdf/Files/National%20Traveller%20and%20Roma%20Inclusion%20Strategy,%202017-2021.pdf)
chun saol na bpobal Taistealaithe agus na Romach in Éirinn a fheabhsú. .
Comhoibríonn an Roinn Oideachais , Tusla agus Grúpaí Ionadaithe an Lucht Siúil
ar bhearta a bhaineann le hoideachas a mholtar sa straitéis, chun
rannpháirtíocht an Lucht Siúil san oideachas a fheabhsú.
