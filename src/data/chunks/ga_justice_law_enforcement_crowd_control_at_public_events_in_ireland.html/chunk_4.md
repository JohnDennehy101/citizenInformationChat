##  Cionta oird phoiblí agus cumhachtaí gabhála

Tá cumhachtaí ag na Gardaí daoine atá ciontach as na cionta seo a leanas a
ghabháil gan bharántas faoin Acht um Cheartas Coiriúil (Ord Poiblí), 1994:

  * A bheith ar meisce in áit phoiblí (Alt 4) 
  * Iompar bagrach nó maslach a dhéanamh in áit phoiblí (Alt 6) 
  * Dáileadh nó taispeáint ábhar in áit phoiblí atá bagrach, maslach, tarcaisneach nó graosta (Alt 7) 
  * Mainneachtain ordachán arna thabhairt ag Garda a chomhlíonadh (Alt 8) 
  * Dul isteach i bhfoirgneamh, etc, le hintinn cion a dhéanamh (Alt 11) 
  * Foghail ar fhoirgneamh nó ar a chúirtealáiste, ar mhodh ar dhóigh dó eagla a chur (Alt 13) 
  * Círéib (Alt 14) 
  * Gníomhartha mí-oird fhoréignigh a dhéanamh (Alt 15) 
  * Gráscar a dhéanamh (foréigean nó bagairtí foréigneacha a úsáid idir beirt nó níos mó a bheadh ina chúis le heagla a chur ar dhuine a bheadh i láthair san áit sin, maidir lena shábháilteacht ) (Alt 16) 
  * Dúmhál agus airgead a éileamh go bagrach (Alt 17) 
  * Ionsaí le hintinn díobháil choirp nó cion indíotáilte a dhéanamh (Alt 18) 
  * Ionsaí nó bac a chur ar ghairmí leighis ag ospidéal nó ar oifigeach síochána, amhail garda, oifigeach príosúin nó ball d’Óglaigh na hÉireann (Alt 19). 
