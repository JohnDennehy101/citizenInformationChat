##  Cathain a gheobhaidh mé cinneadh ar m'iarratas ar TAS?

Gheobhaidh tú cinneadh ar d’iarratas trí litir, de ghnáth laistigh de 15 go 20
lá oibre.

**Cad a tharlaíonn tar éis faomhadh d’iarratas TAS?**

Má cheadaítear d’iarratas, ciallaíonn sé seo go n-íocfaidh an FSS as cuid de
chostas na cóireála thar lear nó as costas iomlán na cóireála. Eiseoidh an FSS
litir cheadaithe chugat a léireoidh na chéad chéimeanna eile.

Ní mór do d’iarratas a bheith ceadaithe ag an FSS sula dtaistealaíonn tú nó
sula dtosaíonn do chóireáil thar lear. Ní mór duit eolas a thabhairt don FSS
faoi gach coinne a bhfuil ort freastal air.

**Cad a tharlóidh má dhiúltaítear do m'iarratas TAS?**

Má dhiúltaíonn an FSS d’iarratas TAS, inseofar duit na cúiseanna agus
tabharfar faisnéis duit maidir le conas achomharc a dhéanamh i gcoinne an
chinnidh.
