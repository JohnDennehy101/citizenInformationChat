###  Aturnaetha

Mar aon le hionadaíocht a chur ar fáil do dhaoine atá bainteach i ndlíthíocht,
soláthraíonn aturnaetha seirbhísí nach mbaineann le himeachtaí cúirte. Mar
shampla, is féidir le haturnae cúnamh a thabhairt do dhuine chun uacht a
ullmhú agus chun uacht fhoirmeálta a dhéanamh de nó chun cúnamh a thabhairt le
haistriú dlíthiúil do readmhaoine (tíolacas).

Féadfaidh aturnaetha a gcuid seirbhísí a fhógairt. Déileálann siad leis an
bpobal, glacann siad le treoracha ó na cliaint, déanann siad an obair
riachtanach chúlra, tugann siad réamhchomhairle, lorgaíonn siad tuairimí
saineolaithe nó speisialtóirí, más gá, agus tugann siad treoracha d’abhcóidí,
más gá.

Ullmhaíonn an t-aturnae an cás don triail. Féadfaidh siad ionadaíocht a
dhéanamh ar do shon sa chúirt agus is iondúil go mbeidh abhcóide ceaptha acu
le hionadaíocht a dhéanamh ar do shon sna cúirteanna níos uachtaraí. Déantar
seo trí mhionteagasc a sheoladh chuig an abhcóide ina gcuimsítear an fhaisnéis
agus an cháipéisíocht ábhartha uile chun cabhrú leo an cás a chur i láthair.

Tá níos mó faisnéise ar fáil inár  gcáipéis ar aturnaetha  .
