####  **An tréimhse cháilitheach a chomhlíonadh**

Ní gá go raibh d’íocaíocht cháilitheach á fáil agat go leanúnach. Is féidir
tréimhse a chaitear ar íocaíochtaí cáilitheacha leasa shóisialaigh eile (nó ag
fáil creidmheasanna), ar tréimhse í gan bhriseadh níos mó ná 12 mhí (52
seachtain), a úsáid chun a chinneadh cibé acu an gcomhlíonann tú na critéir
maidir le tréimhse cháilitheach.

Ní mór i gcónaí go mbeidh íocaíocht cháilitheach á fáil agat **díreach** roimh
duit tabhairt faoi do chúrsa.

Áiritear am a chaitear ar na híocaíochtaí agus na scéimeanna seo a leanas sa
tréimhse cháilitheach:

  * [ Liúntas Fiontraíochta um Fhilleadh ar an Obair ](https://www.citizensinformation.ie/en/social-welfare/social-welfare-payments-and-work/back-to-work-enterprise-allowance/)
  * [ Tairbhithe de Chosaint Shealadach ](https://www.citizensinformation.ie/en/moving-country/asylum-seekers-and-refugees/the-asylum-process-in-ireland/temporary-protection-directive/) (ó Mhárta 2024) 
  * [ Liúntas Costas Laethúil (DEA) ](https://www.citizensinformation.ie/en/moving-country/asylum-seekers-and-refugees/services-for-asylum-seekers-in-ireland/direct-provision/) , ar a dtugtaí an Liúntas Soláthair Dhírigh roimhe seo 
  * [ Scéim Deiseanna Oiliúna Gairmoideachais (SDOG) ](https://www.citizensinformation.ie/en/education/further-education-and-training/vocational-training-opportunities-scheme/)
  * [ Cúrsaí oiliúna lánaimseartha FET (FÁS roimhe seo) ](https://www.citizensinformation.ie/en/education/further-education-and-training/training-courses/)
  * [ Scéimeanna Fostaíochta Pobail ](https://www.citizensinformation.ie/en/employment/unemployment-and-redundancy/employment-support-schemes/community-employment-scheme/)
  * [ Scéim Dreasachta Poist Pháirtaimseartha ](https://www.citizensinformation.ie/en/social-welfare/social-welfare-payments-and-work/part-time-job-incentive-scheme/)
  * [ Clár Seirbhísí Pobail ](https://www.citizensinformation.ie/en/employment/unemployment-and-redundancy/employment-support-schemes/community-services-programme/)
  * [ Scéim Shóisialta Thuaithe ](https://www.citizensinformation.ie/en/social-welfare/farming-and-fishing/rural-social-scheme/)
  * [ Tús ](https://www.citizensinformation.ie/en/employment/unemployment-and-redundancy/employment-support-schemes/tus/)
  * [ Clár Taithí Socrúcháin san Ionad Oibre (WPEP) ](https://www.citizensinformation.ie/en/employment/unemployment-and-redundancy/employment-support-schemes/work-placement-experience-programme/)
  * [ Liúntas Fiontraíochta Gearrthéarmach ](https://www.citizensinformation.ie/en/social-welfare/social-welfare-payments-and-work/short-term-enterprise-allowance/)
  * [ Liúntas Leasa Forlíontach (LLF) ](/ga/social-welfare/supplementary-welfare-schemes/supplementary-welfare-allow/)
  * [ Scéim Tacaíochta Fostaíochta don Aos Óg (YESS) ](https://www.gov.ie/en/publication/5afe0f-operational-guidelines-back-to-education-allowance/#criteria-and-qualifying-eligibility)
  * [ Íocaíocht Dhífhostaíochta Phaindéimeach COVID-19 ](https://www.citizensinformation.ie/en/social-welfare/unemployed-people/covid19-pandemic-unemployment-payment/)
  * [ Youthreach ](https://www.citizensinformation.ie/en/education/further-education-and-training/youthreach/) (má shuítear go bhfuil teidlíocht agat ar íocaíocht cháilitheach roimh nó tar éis duit an clár a chríochnú) 

Más iar-chiontóir thú agus má tá teidlíocht agat ar íocaíocht cháilitheach,
áireofar do chuid ama sa phríosún sa tréimhse cháilitheach.
