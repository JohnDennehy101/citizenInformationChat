##  Roghanna staidéir le haghaidh LFO

Tá 2 rogha staidéir ar fáil faoin scéim LFO:

  * Rogha Breisoideachais 
  * Rogha Oideachais Ardleibhéil 

Caithfidh creidiúnú [ Caighdeán agus Cáilíochtaí Éireann (QQI)
](https://www.citizensinformation.ie/en/education/third-level-
education/colleges-and-qualifications/fet-qualifications/) a bheith mar
thoradh ar do chúrsa (lena n-áirítear dámhachtainí FETAC nó HETAC), nó a
chomhionann. Ní mór duit dul chun cinn a dhéanamh freisin maidir le
cáilíochtaí oideachais.

Mar shampla, má tá cáilíocht Leibhéal 6 ar Chreat Náisiúnta na gCáilíochtaí
agat cheana féin, ní mór go mbeadh cáilíocht Leibhéal 7 ar a laghad ag
gabháiil leis an gcúrsa ar a bhfreastalaíonn tú. Rinneadh maolú, i gcúinsí
teoranta, ar an riail seo maidir le dul chun cinn seo do dhaoine a chuireann
isteach ar chúrsaí Breisoideachais ag Leibhéil 5 agus 6

Mar shampla, má tá cáilíocht Leibhéal 5 nó 6 agat cheana féin, féadfaidh do
Chomhairleoir Pearsanta Fostaíochta nó do Chóitseálaí Poist cúrsa ag an
leibhéal céanna nó níos lú a mholadh sna cásanna seo a leanas:

  * Tá 3 bliana oibre ar a laghad slánaithe agat agus ranníocaíochtaí ÁSPC íoctha agat 
  * Fuair ​​tú do cháilíocht roimhe seo 3 bliana nó níos mó ó shin agus níl sé ábhartha a thuilleadh sa mhargadh fostaíochta reatha 
  * Ligfidh an cúrsa atá beartaithe duit do ghairm bheatha a chur chun cinn, agus freastalóidh sé ar riachtanais scileanna a bheidh ann amach anseo nó ar éileamh áitiúil 
  * Ní mhaireann an cúrsa atá beartaithe níos mó ná 24 mí 
