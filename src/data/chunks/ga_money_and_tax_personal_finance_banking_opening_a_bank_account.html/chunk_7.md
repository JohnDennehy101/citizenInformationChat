###  Cuntas taisce

Ceadaíonn cuntas taisce duit coigilteas a charnadh agus is féidir leat ús a
thuilleamh ar an airgead seo. Cuireann bainc agus comhair chreidmheasa cuntais
taisce ar tairiscint. Tugtar cuntais choigiltis orthu, amanna.

I gcás cuntais áirithe, déanann tú taiscí ag amanna rialta, gach mí, de
ghnáth, agus tugtar gnáthchuntais choigiltis orthu seo.

Ba cheart gurb eol duit cén ráta úis is féidir leat a thuilleamh ar do
choigilteas sula n-osclaíonn tú cuntas taisce. Má thuilleann tú ús ar
choigilteas b’fhéidir go mbeidh ort cáin a íoc ar an ús ansin, ar a dtugtar
Cáin Choinneála ar Ús Taisce (DIRT).

Ba chóir duit a fháil amach freisin conas is féidir leat teacht ar do chuid
airgid, más gá. D’fhéadfadh srianta a bheith ar roinnt cuntais taisce maidir
le cé chomh luath nó chomh minic is féidir leat airgead a aistarraingt.

Ní hé cuntas taisce an t-aon rogha atá agat - is féidir leat airgead a chur i
dtaisce ar bhealaí eile, mar shampla, trí Choigilteas Stáit.
