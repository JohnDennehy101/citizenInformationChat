###  Ionchúiseamh

Cuirtear comhad an Gharda Síochána le chéile leis an bhfianaise ábhartha go
léir agus, ag brath ar chineál an chiona atá á imscrúdú, seoltar é chuig Garda
sinsearach nó chuig an Stiúrthóir Ionchúiseamh Poiblí (an SIP) go ndéanfar
cinneadh faoi cibé acu ionchúiseamh a dhéanamh nó gan ionchúiseamh a dhéanamh
sa chás i gcúirt.

I gcás coireanna nach bhfuil chomh tromchúiseach céanna, cosúil le roinnt
cionta tráchta agus mionionsaithe, déanann na Gardaí an cás a ionchúiseamh sa
Chúirt Dúiche.

I gcás coireanna níos tromchúisí, seoltar an comhad chuig an SIP a dhéanann an
cinneadh cén áit a dhéanfar ionchúiseamh agus cibé acu an ndéanfar nó nach
ndéanfar ionchúiseamh. Sna cásanna seo, tugann oifig an SIP faoin
ionchúiseamh, sa Chúirt Chuarda nó sa Phríomh-Chúirt Choiriúil, de ghnáth.

Is féidir níos mó eolais a fháil faoi íospartaigh na coireachta agus an
tseirbhís ionchúisimh stáit. Is féidir leat teacht ar eolas mionsonraithe
freisin faoi íospartaigh na coireachta agus na cúirteanna.
