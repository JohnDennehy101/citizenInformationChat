##  Cónaí chun críocha cánach

Má tá ioncam agat ó níos mó ná tír amháin agus má bhogann tú go hÉirinn,
braitheann an áit a n-íocann tú cáin ar fhachtóirí éagsúla:

  * Do chónaí chun críocha cánach 
  * Do shainchónaí 

Braitheann do chónaí chun críocha cánach ar líon na laethanta a bhíonn tú i
láthair in Éirinn le linn bliana cánach (Ritheann bliain chánach ón 1 Eanáir
go dtí an 31 Nollaig). Is éard atá i gceist le do shainchónaí ná an tír ina
bhfuil do theach buan.

Má tá tú i do chónaí in Éirinn chun críocha cánach ach nach bhfuil sainchónaí
ort in Éirinn, íocann tú cáin in Éirinn ar d’ioncam Éireannach agus ar aon
ioncam eachtrach a sheolann tú go hÉirinn. Íocann tú ioncam má sheolann tú go
hÉirinn ó áit éigin thar lear é de shreang, tríd an bpost nó ar líne.

Má tá sé ar intinn agat cónaí in Éirinn don chéad bhliain féilire eile,
féadfaidh tú iarratas a dhéanamh [ ar bhliain scoilte
](https://www.revenue.ie/en/life-events-and-personal-circumstances/moving-to-
or-from-ireland/moving-or-returning-to-ireland/split-year-treatment-in-your-
year-of-arrival.aspx) an bhliain a thagann tú go hÉirinn. Ciallaíonn sé seo go
gcaithfear leat mar dhuine a chónaíonn in Éirinn ón dáta a thagann tú anseo.
