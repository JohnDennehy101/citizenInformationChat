##  Conas do chuntas a aistriú chuigbanc eile

Is féidir leat an cinneadh a dhéanamh do chuntas bainc a aistriú le seirbhísí
níos fearr nó táillí níos ísle a fháil nó mar gheall go bhfuil cuntas agat le
banc a bhfuil a chuid seirbhísí á ndúnadh aige.

Is féidir leat do dhochair dhíreacha agus do bhuanorduithe a shocrú don
chuntas nua tú féin nó is féidir leat iarraidh ar na bainc iad a aistriú chuig
do chuntas nua.

Tá Cód Iompair maidir le Cuntais Íocaíochta a Aistriú le Soláthraithe
Seirbhíse Íocaíochta (pdf) ag Banc Ceannais na hÉireann. Tá an Cód Aistrithe
in ainm is é a dhéanamh níos éasca le cuntais a aistriú.

Faoin gCód, cuireann bainc pacáiste aistrithe ar fáil dá gcustaiméirí. Tá cur
síos ann seo ar na cuntais reatha atá ar fáil, chomh maith le treoir céim ar
chéim maidir leis an méid is gá duit a dhéanamh nuair a bhíonn cuntas á
aistriú agat.

Comhaontaíonn tú le dáta le do bhanc nua leis an bpróiseas a thosú agus
caithfidh an banc do chuntas nua a shocrú agus a chur chun feidhme laistigh de
10 lá oibre ón dáta aistrithe seo. Tabharfar an rogha duit do sheanchuntas a
choimeád, nó é a dhúnadh.

Má choimeádann tú do sheanchuntas ar oscailt, b’fhéidir go mbeidh ort táillí
ar an gcuntas seo agus dleacht stampála a íoc ar do chártaí, fiú mura
n-úsáideann tú an cuntas sin a thuilleadh.

Cuireann an CICT eolas mionsonraithe ar fáil ar chuntais a aistriú, conas a
oibríonn an próiseas aistrithe agus an méid is gá duit a dhéanamh más fearr
leat an t-athrú a bhainistiú tú féin san áireamh.
