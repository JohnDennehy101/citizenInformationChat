###  Táillí cuntais

Caith súil ar cén táillí a ghearrtar. B’fhéidir go ngearrtar táillí cothabhála
go rialta leis an gcuntas a choimeád ar oscailt. I measc na dtáillí
cothabhála, d’fhéadfadh saghsanna áirithe, nó líon áirithe, idirbheart a
bheith le déanamh gach mí.

D’fhéadfadh go ngearrfar táillí freisin ar sheirbhísí nó ar idirbhearta ar
leith, mar shampla:

  * Táillí aistarraingthe UMB 
  * Táillí ceannaigh cárta dochair (a ghearrtar nuair a úsáideann tú do chárta dochair le híoc as earraí i siopa nó nuair a fhaigheann tú aisairgead) 
  * Aistrithe creidmheasa 
  * Dochar díreach a shocrú nó a chealú 
  * Buanordú a shocrú, a leasú nó a chealú 
  * Táillí rótharraingthe 
  * Táillí idirbhirt neamh-euro (táillí a ghearrtar ar do chárta dochair a úsáid i dtíortha lasmuigh de limistéar an Euro) 
  * Táillí ar chárta caillte 
  * Táillí ar ráiteas dúblach 
  * Táillí a ghearrtar ar Dhochair Dhíreacha agus ar orduithe seasta a diúltaíodh 

Sula n-osclaíonn tú do chuntas, ba cheart don bhanc cáipéis eolais ar tháillí
a thabhairt duit. Taispeántar ar an gcáipéis seo seo na seirbhísí is
tábhachtaí a thairgtear ar an gcuntas agus aon táillí gaolmhara a d'fhéadfadh
a bheith le híoc agat.

Caithfidh do bhanc ráiteas táillí a thabhairt duit freisin uair sa bhliain, ar
a laghad. Mínítear ar an ráiteas seo na táillí a gearradh ar do chuntas bainc
agus tugann sé eolas ar na rátaí úis a chuirtear i bhfeidhm ar do chuntas.
