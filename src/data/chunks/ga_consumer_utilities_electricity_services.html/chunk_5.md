##  Cad a tharlóidh má bhogaim?

Má tá tú ag fágáil réadmhaoine, déan teagmháil le do sholáthraí leictreachais
chun a chur in iúl dóibh go bhfuil tú ag bogadh agus tabhair léamh méadair
deiridh dóibh ionas gur féidir leo bille deiridh a sheoladh chugat.

Nuair atá tú ag bogadh isteach i dteach a bhí áitithe roimhe seo agus a bhfuil
nasc leictreachais fós aige, déan léamh méadair nuair a bhogann tú isteach.
Ansin, déan teagmháil le soláthraí seirbhíse chun cuntas nua a bhunú. Má tá tú
ar cíos, d’fhéadfadh go mbeadh ar do thiarna talún teagmháil a dhéanamh leis
an soláthraí leictreachais ar do shon.

Má tá an teach dícheangailte, ní mór duit a fháil amach cé chomh fada is atá
sé dícheangailte. Chun seo a dhéanamh, déan teagmháil le ESBN agus tabhair
d’uimhir MPRN nó mhéadair. Más rud é go raibh an dícheangal:

  * **Níos lú ná 6 mhí** \- Ba cheart duit clárú mar chustaiméir le soláthraí leictreachais a eagróidh athcheangal leis an líonra le ESBN 
  * **Idir 6 mhí agus 2 bhliain -** Ba cheart duit clárú mar chustaiméir le soláthraí leictreachais agus socrú a dhéanamh go ndéanfaidh conraitheoir cláraithe leictreachais an sreangú a sheiceáil agus [ deimhniú críochnaithe a chur ar fáil dá gcomhlacht rialála ceadaithe ](https://www.esbnetworks.ie/new-connections/certification-process) . Nuair a fhaigheann ESBN deimhniú fíoraithe, is féidir le do sholáthraí socrú a dhéanamh ansin le haghaidh athcheangail. 
  * **Níos mó ná 2 bhliain –** Déan iarratas chuig ESBN ar nasc nua 

Tá tuilleadh faisnéiseag ESBN faoin [ soláthar leictreachais a athnascadh
](https://www.esbnetworks.ie/existing-connections/reconnecting-supply) .
