###  Toiliú don chóireáil síciatrach

Tá rialacha faoi leith leagtha síos san [ Acht um Shláinte Intinne, 2001
](/ga/health/health-services/mental-health/mental-health-act-2001/) The maidir
le toiliú i dtaobh daoine atá ag fáil [ cóireála in ospidéil nó ionaid
síciatracha ](/ga/health/health-services/mental-health/rights-of-psychiatric-
patients/) . Ar mhaithe leis seo, is ionann toiliú agus toiliú scríofa,
faighte gan bhac, gan aon bhagairt ná mealladh:

  * Má chuireann an síciatraí comhairleora atá ag plé leis an othar teastas ar fáil a dhearbhaíonn go bhfuil an t-othar in ann nádúr, fáth agus na tionchair gur dócha a bheidh ag an gcóireáil mholta a thuiscint agus 
  * Má tá an t-eolas cuí tugtha ag an síciatraí don othar i bhfoirm agus i dteanga a thuigeann an t-othar, maidir le nádúr, fáth agus tionchair gur dócha a bheidh ag an gcóireáil mholta. 

Faoin Acht, teastaíonn toiliú an othair don chóireáil ach amháin sa chás go
gceapann an síciatraí comhairleora go dteastaíonn an chóireáil le beatha an
othair a shlánú, lena s(h)láinte a thabhairt ar ais, le faoiseamh a thabhairt
don donnacht atá air/uirthi nó leis an bhfulaingt a mhaolú agus nach bhfuil an
t-othar in ann toiliú a thabhairt é/í féin mar gheall ar easláinte intinne.

Ní féidir obráid síciatrach a chur ar dhuine gan a t(h)oiliú  agus  ní mór do
bhinse cúirte é a cheadú freisin.

Ní féidir teiripe leictreac-tritheamhach a dhéanamh gan toiliú an othair nó,
sa chás nach bhfuil an t-othar in ann nó ag iarraidh toiliú, ní mór don
teiripe a bheith ceadúnaithe ag síciatraí comhairleora atá freagrach as an
othar agus ag síciatraí comhairleora eile.

Sa chás go bhfuil othar ag fáil cógais le easláinte intinne a leasú ar feadh
tréimhse trí mhí, ní mór stop a chur leis an gcógas ach amháin sa chás go
dtugann an t-othar cead leanúint leis  nó  , sa chás nach bhfuil an t-othar in
ann nó ag iarraidh toiliú, ní mór úsáid leanúnach an chógais a bheith
ceadúnaithe ag síciatraí comhairleora atá freagrach as an othar agus ag
síciatraí comhairleora eile.
