##  Do chearta tomhaltóirí

Má tá an t-ábhar digiteach i bhformáid _inláimhsithe_ , tá na cearta céanna
tomhaltóra agat agus atá agat nuair a bhíonn earraí eile á gceannach agat, mar
shampla péire bróga nó tóstaer.

Seo a leanas samplaí d’ábhar digiteach inláimhsithe:

  * Scannán atá ar DVD nó CD 
  * Bogearraí atá réamhluchtaithe ar ghléas ar nós teileafón nó táibléad 
  * Bogearraí atá leabaithe i dtáirge a cheannaíonn tú amhail fearais chliste (cosúil le cuisneoir cliste). 

Mura bhfuil na táirgí a fhaigheann tú de cháilíocht shásúil, oiriúnach don
fheidhm nó mura dtagann siad leis an tuairisc a tugadh duit, tá ceart agat
chun leigheasanna áirithe a fháil. D’fhéadfadh deisiú, athsholáthar nó
aisíocaíocht a bheith mar leigheas.

Maidir le hábhar digiteach _doláimhsithe_ (ábhar a íoslódáiltear nó a
shruthaítear), tá feidhm ag dlí tomhaltóirí agus conarthaí níos ginearálta
agus níl do chearta chomh láidir faoin reachtaíocht tomhaltóra nuair a bhíonn
an táirge lochtach (mar shampla, ní sheinntear an ceol íoslódáilte ar do
ghléas) . Ón 1 Samhain 2022, tá rialacha nua ann a thugann an ceart duit
aisíocaíocht, deisiú, athsholáthar nó laghdú praghais a fháil ar [ inneachar
digiteach nó ar sheirbhís dhigiteach nach bhfuil mar a thuairiscítear nó atá
lochtach ](/ga/consumer/buying-digital-content-and-services/problem-with-
digital-content-or-service/) .

Maidir le hábhar digiteach a ceannaíodh roimh an 1 Samhain 2022, tá roinnt
cosaintí agat fós faoin dlí ginearálta tomhaltóra agus conarthaí.
