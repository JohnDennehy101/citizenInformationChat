###  Iasachtaí pearsanta, cártaí creidmheasa agus rótharraingtí

Níl tú faoi dhliteanas (freagrach) ach amháin as na fiacha sin a shínigh tú
féin dóibh. Má bhíonn aon deacracht agat aisíocaíochtaí a dhéanamh ar iasacht
i d’ainm féin nó i gcomhainmneacha, ba chóir duit a chur in iúl don chomhlacht
cad a tharla, agus cead a lorg uathu íocaíochtaí nua a leagadh amach bunaithe
ar do choinníollacha nua.

Ba cheart aisíocaíochtaí ar iasacht in ainm aonair do dhuine a bhfuil gar duit
a íoc as an eastát. Má iarrtar ort íocaíochtaí iasachta a chomhlíonadh ar son
an duine éagtha, níl ort é seo a dhéanamh. Faigh comhairle mura bhfuil tú
cinnte cad atá le déanamh. Cuireann an tSeirbhís Bhuiséadta agus Chomhairle
Airgid (an SBCA) cúnamh saor in aisce, faoi rún agus neamhspleách ar fail ar
raon cúrsaí airgeadais. Féadfaidh tú teagmháil a dhéanamh le SBCA ar 0761 07
2000, 9am go 8pm, Luan go hAoine.

Tugtar ‘fiacha neamhurraithe’ ar chártaí creidmheasa, rótharraingtí bainc agus
iasachtaí pearsanta. Le fiachas neamhurraithe, níl sé de cheart ag an
gcreidiúnaí (an institiúid atá dlite) mír áirithe maoine a thógáil mura
n-íocann an féichiúnaí. Aisíoctar na fiacha seo ón eastát. Ní gá duit ach
fiacha a aisíoc leat féin má tógadh amach iad i gcomhainmneacha.

Mura bhfuil go leor airgid san eastát chun fiacha neamhurraithe a thóg an
duine a fuair bás amach a aisíoc, agus nach gcumhdaítear na fiacha le beartas
árachais, ní féidir leis an gcreidiúnaí a iarraidh ar aon duine eile an fiach
a aisíoc. Mura mbíonn go leor airgid ar fáil ón eastát chun fiacha
neamhurraithe a thóg an duine a fuair bás amach a aisíoc
