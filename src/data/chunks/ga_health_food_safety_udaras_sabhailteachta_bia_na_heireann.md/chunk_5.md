##  Forfheidhmiú dlíthe sábháilteachta bia

Tá conarthaí seirbhíse ag an ÚSBE le gníomhaireachtaí oifigiúla eile, lena
n-áirítear an FSS agus [ an tÚdarás um Chosaint Iascaigh Mhara
](http://www.sfpa.ie/) , chun a dheimhniú go gcomhlíonann gach áitreabh bia
dlíthe sábháilteachta bia. Tá an ÚSBE freagrach as:

  * Comhordú a dhéanamh ar fhorfheidhmiú na reachtaíochta sábháilteachta bia in Éirinn 
  * Tacú le rialtóirí sábháilteachta bia na hÉireann (ar nós Oifigigh Sláinte Comhshaoil) chun córas forfheidhmithe atá cothrom, comhsheasmhach agus éifeachtach a chur i bhfeidhm 
  * Rioscaí sa bhiashlabhra a bhainistiú agus freagairt d’aon teagmhais bhia náisiúnta nó idirnáisiúnta 
  * Sábháilteacht an bhiashlabhra a dheimhniú trí sháruithe ar dhlí an bhia a bhrath, a dhíspreagadh agus a chosc 
  * Taighde a dhéanamh ar shábháilteacht bia trí staidéir chomhordaithe agus trí chomhoibriú eolaíoch 

Lena chois sin, is féidir leis an ÚSBE tuarascálacha a lorg ó aon chomhlacht
stáit ar chúrsaí a bhaineann le sábháilteacht bia. Tuairiscíonn sé don Aire
Sláinte.
