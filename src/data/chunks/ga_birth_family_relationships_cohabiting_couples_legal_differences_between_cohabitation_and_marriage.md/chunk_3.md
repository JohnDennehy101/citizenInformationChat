##  Achoimre ar dhifríochtaí dlíthiúla idir pósadh agus cónaí le chéile

|  **Lánúineacha pósta** |  **Lánúineacha a chónaíonn le chéile**  
---|---|---  
**Réadmhaoin agus teach an teaghlaigh** |  Cosnaítear teach teaghlaigh lánúine pósta sa reachtaíocht. Ní féidir le céile nó páirtnéir sibhialta amháin áit chónaithe an teaghlaigh/an áit chónaithe chomhroinnte a dhíol, a ligean ar léas nó a aistriú nó morgáiste a fháil dó gan toiliú an chéile nó an pháirtnéara shibhialta eile a fháil.  Má fhaigheann do chéile nó do pháirtnéir sibhialta bás, níl ort Cáin Fháltas Caipitiúil a íoc ar aon oidhreacht a fhaigheann tú uathu.  |  Má tá tú ag cónaí le do pháirtnéir ina dteach, ní gá dóibh do thoiliú scríofa a fháil sular féidir leo an teach a dhíol nó a ligean ar léas.  Fiú más comhthionóntaí sibh (tá comhúinéireacht agaibh ar an réadmhaoin agus is libh na sciartha céanna de), mura bhfuil sibh pósta nó má fhaigheann do pháirtnéir bás, b’fhéidir go mbeidh tú (comhthionóntaí marthanach na réadmhaoine) faoi dhliteanas Cáin Fáltas Caipitiúil a íoc mar thoradh ar úinéir iomlán na réadmhaoine a dhéanamh díot trí mharthanas.   
**Leanaí agus caomhnóireacht** |  Is comhchaomhnóirí dá leanaí tuismitheoirí pósta go huathoibríoch agus bíonn na cearta céanna acu maidir lena leanaí. Ní athraíonn idirscaradh ná colscaradh é seo.  |  Tá caomhnóireacht uathoibríoch i leith a leanaí ag gach máthair, cibé acu má bíonn siad pósta nó a mhalairt. Níl cearta uathoibríocha caomhnóireachta ag athair nach bhfuil pósta le máthair a linbh.   
**Leanaí agus freagracht airgeadais** |  Tá an bheirt tuismitheoirí freagrach as tacaíocht airgeadais a thabhairt dá leanaí.  |  Tá an bheirt tuismitheoirí freagrach as tacaíocht airgeadais a thabhairt dá leanaí.   
**Oidhreacht** |  Má tá tú pósta nó i bpáirtnéireacht shibhialta, tá ceart ag do pháirtnéir marthanach sciar de d’eastát (d’iarmhais) a fháil nuair a fhaigheann tú bás, is cuma cad atá scríofa i d’uacht.  Níl céilí/páirtnéirí sibhialta faoi dhliteanas íoc as Cáin Fháltas Caipitiúil (CFC) ar oidhreacht a fhaigheann siad óna chéile.  |  Má bhí tú ag cónaí le do pháirtnéir agus má fhaigheann tú bás gan uacht, níl aon cheart uathoibríoch ag do pháirtnéir aon sciar de d’eastát a fháil, is cuma cé chomh fada a bhí sibh le chéile.  Fiú má rinne do pháirtnéir soláthar duit ina n-uacht, caithfear libh mar strainséirí ar chuspóirí Cáin Fháltas Caipitiúil (CFC) i dtaobh bhur n-oidhreachta. íocann páirtnéirí comhchónaithe CFC 33% ar bhronntanais/oidhreacht ar fiú breis agus €16,250 iad.   
**Leanaí agus oidhreacht** |  Bíonn na cearta céanna oidhreachta ag leanaí (níl aon srianta ar aois) óna dtuismitheoirí, cibé acu má bhíonn nó mura mbíonn a dtuismitheoirí pósta.  |  Bíonn na cearta céanna oidhreachta ag leanaí (níl aon srianta ar aois) óna dtuismitheoirí, cibé acu má bhíonn nó mura mbíonn a dtuismitheoirí pósta.   
**Pinsin do chéilí nó páirtnéirí marthanacha** |  Má fhaigheann do chéile nó do pháirtnéir sibhialta bás, b’fhéidir go gcáileoidh tú do Phinsean Baintrí, Baintreach Fir nó Páirtnéara Shibhialta Mharthanaigh (Ranníocach).  |  Ní féidir leat cáiliú do Phinsean Baintrí, Baintreach Fir nó Páirtnéara Shibhialta Mharthanaigh, is cuma cé chomh fada a bhí sibh le chéile.   
  