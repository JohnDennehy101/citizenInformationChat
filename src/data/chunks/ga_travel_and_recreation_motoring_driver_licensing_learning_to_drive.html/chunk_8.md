###  Rialacha

**Ní ceadúnas tiomána iomlán é ceadúnas foghlaimeora** agus caithfidh tú cloí
le roinnt srianta tábhachtacha agus tú ag tiomáint ar cheadúnas foghlaimeora
in aon chineál feithicle.

  * **Caithfidh duine a bheith in éineacht leat agus tú ag tiomáint** . Má tá ceadúnas foghlaimeora agat le haghaidh cairr, trucaile nó bus, caithfidh tiománaí cáilithe a bheith in éineacht leat agus tú a mhaoirsiú i gcónaí. Is tiománaí cáilithe é duine a bhfuil ceadúnas tiomána iomlán aige/aici sa chatagóir chéanna ar feadh tréimhse leanúnach 2 bhliain. Má tá ceadúnas foghlaimeora agat do ghluaisrothar, ní mór duit d’Oiliúint Bhunúsach Tosaigh (IBT) a chur i gcrích sula mbeidh tú in ann tiomáint gan mhaoirsiú do theagascóra IBT (féach ‘Cleachtadh tiomána’ thíos chun tuilleadh eolais fháil). 
  * **Ní mór duit L Phlátaí a thaispeáint** . Caithfidh sealbhóirí ceadúnais foghlaimeora do gach catagóir (seachas feithiclí oibre) ‘L’ phlátaí a thaispeáint agus iad ag tiomáint. Caithfidh sealbhóirí ceadúnais foghlaimeora do ghluaisrothair ‘L’ phlátaí a thaispeáint ar ar veist shofheicthe fluaraiseach buí ar thosach agus ar chúl cholainn an tiománaí. 
  * **Fan amach ó mhótarbhealaí** . Mar shealbhóir ceadúnais foghlaimeora, níl cead agat tiomáint ar mhótarbhealach. 
  * **Ná tarraing leantóirí.** Ní féidir le sealbhóirí ceadúnais foghlaimeora atá ag tiomáint gluaisteáin, trucailí nó busanna leantóir a tharraingt. Léigh tuilleadh eolais faoi [ cheadúnais foghlaimeora do leantóirí ](/en/travel-and-recreation/motoring-1/driver-licensing/learner-driving-permits-for-cars-and-work-vehicles#l7d405) . 
  * **Ná hiompair paisinéirí le haghaidh íocaíochta** . Mar shealbhóir ceadúnais foghlaimeora, ní mór duit gan paisinéir ar bith a iompar le haghaidh íocaíochta nó luaíochta. Má tá cead foghlaimeora agat do ghluaisrothar, ní féidir leat paisinéirí ar bith a iompar go dtí go ndéanfaidh tú do thástáil. 
  * **Cloí le tairseacha dícháiliúcháin** . Mar shealbhóir ceadúnais foghlaimeora atá ag tiomáint aon chineál feithicle, ní mór duit cloí l [ e teorainn laghdaithe alcóil ](/ga/travel-and-recreation/motoring/driving-offences/drink-driving-offences-in-ireland/) tiomána agus tairseach laghdaithe [ dícháiliúcháin pointe pionóis. ](/ga/travel-and-recreation/motoring/driving-offences/penalty-points-for-driving-offences/)
