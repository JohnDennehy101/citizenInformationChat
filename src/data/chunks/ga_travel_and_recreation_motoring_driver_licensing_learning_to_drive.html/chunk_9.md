##  Céim 3:Cleachtadh tiomána

Faoin scéim um [ Cheadúnú Céimithe Tiománaithe (GDL)
](https://www.rsa.ie/RSA/Learner-Drivers/Driver-Training/Graduated-Driver-
Licensing/) an RSA, iarrtar ort ceachtanna éigeantacha a dhéanamh le
Teagascóir Tiomána Faofa RSA (ADI) sular féidir leat tástáil a dhéanamh.

  * Má tá ceadúnas foghlaimeora agat le haghaidh cairr, bus nó trucaile, caithfidh tú dul faoi [ Oiliúint Riachtanach Tiománaí (EDT ](https://www.rsa.ie/en/RSA/Learner-Drivers/Driver-Training/Car-Training-EDT/) ) 
  * Má tá ceadúnas foghlaimeora agat do ghluaisrothar, caithfidh tú [ Oiliúint Bhunúsach Tosaigh (IBT) ](https://www.rsa.ie/en/RSA/Learner-Drivers/Motorcyclists/Initial-basic-training-IBT-for-motorcyclists/) a dhéanamh 

Mar sin féin, ní ullmhóidh na ceachtanna éigeantacha seo tú féin do do
thástáil. Is léir ó threoir an [ RSA (pdf)
](https://www.rsa.ie/Documents/ADI/Information%20Pack/Preparing_driving_test_DL_v2.pdf)
gur cheart duit cleachtadh tiomána a dhéanamh a oiread agus is féidir ar gach
cineál bóthair agus i ngach cineál cúinsí tráchta le ADI sula ndéanann tú
tástáil a eagrú. Is féidir leat [ sonraí faoi ADIanna
](https://www.rsa.ie/en/RSA/Learner-Drivers/Finding-an-instructor/Find-an-
instructor/) atá lonnaithe ar fud na tíre a aimsiú.

Níl aon chostas socraithe ar cheachtanna EDT nó IBT agus socraíonn gach
teagascóir tiomána a bpraghas féin. Ba cheart duit féachaint timpeall agus
comparáid a dhéanamh idir na praghsanna agus na seirbhísí a ofrálann ADIanna
éagsúla chun an pacáiste is fearr duitse a fháil.
