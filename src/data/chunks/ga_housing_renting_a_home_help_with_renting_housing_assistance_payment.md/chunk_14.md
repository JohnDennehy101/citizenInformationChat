##  Conas iarratas a dhéanamh

Mura bhfuil tú ar liosta tithíochta d’údaráis áitiúil go fóill, beidh ort
iarratas a dhéanamh ar thacaíocht tithíochta sóisialta ar an ngnáthbhealach.

Má tá tú ar an liosta tithíochta cheana féin, is féidir leat iarraidh ar an
údarás áitiúil foirm iarratais ar an ÍCT a thabhairt duit. Ní gá an fhoirm seo
a chomhlánú ach nuair atá cóiríocht oiriúnach aimsithe agat, nó má tá tú i
gcóiríocht phríobháideach ar cíosa cheana féin agus má tá tú incháilithe chun
aistriú chuig an ÍCT. Beidh ar do thiarna talún cuid d’fhoirm iarratais an ÍCT
a chomhlánú agus a shíniú.

Má bhíonn amhras ar bith ort faoi cé acu an gcáilíonn nó nach gcáilíonn do
shocrú tionóntachta don ÍCT, seiceáil le d’údarás áitiúil.

Má tá tú gan dídean i réigiún Bhaile Átha Cliath, déan teagmháil le Seirbhís
Place Finder Bhaile Átha Cliath trí ríomhphost a sheoladh chuig
placefinders@dublincity.ie nó déan teagmháil leis rannóg easpa dídine
d’údaráis áitiúil.

Má bhí Forlíonadh Cíosa á fháil agat ar feadh tréimhse fhada (18 mí nó níos
faide, go ginearálta) is féidir leat litir a fháil ón Roinn Gnóthaí
Fostaíochta agus Coimirce Sóisialaí, a iarrann ort teagmháil a dhéanamh le
d’údarás áitiúil chun iarratas a dhéanamh ar thacaíocht tithíochta sóisialta
(lena n-áirítear an ÍCT).

Féadtar thú a aistriú ansin chuig an ÍCT nó chuig foirm eile de thacaíocht
tithíochta sóisialta.

Má fhaomhtar thú don ÍCT, síníonn tú Comhaontú Ranníocaíochta Cíosa ansin leis
an údarás áitiúil. Is féidir iarraidh ort cóip a thabhairt den chomhaontú
cíosa le do thiarna talún.
