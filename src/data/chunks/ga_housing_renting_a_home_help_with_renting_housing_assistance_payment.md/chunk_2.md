##  Cad é an Íocaíocht Cúnaimh Tithíochta?

Foirm de thacaíocht tithíochta sóisialta do dhaoine a bhfuil riachtanas
fadtéarmach tithíochta acu is ea an Íocaíocht Cúnaimh Tithíochta (an ÍCT).

Riarann na húdaráis áitiúla an scéim, a íocann tiarnaí talún go díreach.

Caithfidh an cíos a ghearrtar ar an gcóiríocht a bheith laistigh de na
teorainneacha a leagtar síos don saghas teaghlaigh i limistéar an údaráis
áitiúil sin – féach ‘Teorainneacha cíosa’ thíos.

Íocann tionóntaí ranníocaíocht sheachtainiúil cíosa de chuid an ÍCT leis an
údarás áitiúil, bunaithe ar a n-ioncam agus a n-acmhainneacht chun íoc. **Faoi
scéim an ÍCT, is féidir leat glacadh le fostaíocht lánaimseartha agus do
thacaíocht tithíochta a choimeád.**

Tá faisnéis mhionsonraithe ar fáil faoin ÍCT ar hap.ie, leabhráin ina measc do
thiarnaí talún (pdf) agus tionóntaí (pdf), anuas ar a bhileog faisnéise
ginearálta (pdf).
