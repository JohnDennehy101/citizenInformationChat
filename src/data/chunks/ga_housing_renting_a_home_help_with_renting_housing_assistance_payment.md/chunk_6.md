##  Cad a tharlóidh má aimsím cóiríocht i limistéar údaráis áitiúil eile?

Má cháilíonn tú do thacaíocht tithíochta sóisialta i limistéar údaráis áitiúil
amháin, ach má fhaigheann tú cóiríocht oiriúnach ar cíos i limistéar eile,
b’fhéidir go mbeifeá in ann HAP a fháil ón gcéad údarás áitiúil chun cabhrú le
híoc as. Ciallaíonn sé seo nach mbeidh ort a bheith athmheasúnaithe maidir le
tacaíocht tithíochta sóisialta nó nach mbeidh ort iarratas a dhéanamh arís ar
HAP sa limistéar nua.

Tugtar Bogadh Idir-Údaráis d'Iarratasóirí ar Íocaíocht Cúnaimh Tithíochta
(HAP) ar an bpróiseas seo.

Chun cáiliú, ní mór ceann amháin díobh seo a leanas a bheith ann:

● Tá an [ teorainn ioncaim do thacaíocht tithíochta sóisialta
](https://www.gov.ie/pdf/?file=https://assets.gov.ie/236056/59ecede4-f862-4c5d-bf5a-e1a1d4ff9a63.pdf#page=null)
sa limistéar údaráis áitiúil nua mar a chéile nó níos airde ná an teorainn sa
limistéar inar cháiligh tú. (Tá 3 theorainn ioncaim cháilitheacha dhifriúla
ann do thacaíocht tithíochta sóisialta, agus baineann teorainneacha éagsúla le
háiteanna éagsúla.)

● Tá d’ioncam faoi bhun na teorann tacaíochta tithíochta sóisialta sa
limistéar údaráis áitiúil nua, má tá an teorainn ioncaim sa limistéar sin níos
ísle ná an limistéar inar cháiligh tú. Déanfaidh an t-údarás áitiúil é seo a
fhíorú.

● Tairgeann an dá limistéar údaráis áitiúil ‘roghanna limistéir comhroinnte’
ina scéimeanna leithdháilte tithíochta.

Seans go mbeidh ort critéir eile a chomhlíonadh chun cáiliú. Déanfaidh an
t-údarás áitiúil cinneadh ar do chás.

**Conas a oibríonn sí?**

Déileálfaidh d’údarás áitiúil bunaidh leat amhail is go bhfuil cóiríocht ar
cíos agat ina limistéar. Beidh a scéim leithdháilte tithíochta i bhfeidhm leat
agus is féidir tú a chur ar a liosta aistrithe tithíochta sóisialta.

Mar sin féin, beidh an t-údarás áitiúil nua freagrach as an réadmhaoin a
iniúchadh agus beidh teorainneacha cíosa HAP don limistéar nua i bhfeidhm ar
an réadmhaoin.

Má tá ceisteanna agat faoin bpróiseas seo, ba cheart duit dul i dteagmháil le
[ d’údarás áitiúil ](https://www.gov.ie/en/publication/942f74-local-
authorities/) chun tuilleadh faisnéise a fháil.
