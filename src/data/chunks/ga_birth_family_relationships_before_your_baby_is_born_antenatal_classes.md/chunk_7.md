##  Am saor ón obair agus ranganna réamhbhreithe

Má tá tú fostaithe, [ tá tú i dteideal am saor ón obair le pá chun freastal ar
shraith amháin ranganna réamhbhreithe (seachas na 3 rang dheireanacha i
sraith) ](http://www.irishstatutebook.ie/eli/2004/act/28/enacted/en/html) .
Mar shampla, más é seo do chéad toircheas i bhfostaíocht agus má tá tú ag
freastal ar shraith 8 rang, níl tú i dteideal ach go n-íocfaí tú agus tú ag
freastal ar 5 cinn de na ranganna sin. Is gnách go dtarlódh na 3 rang
dheireanacha tar éis thosú do shaoire máithreachais.

Níl tú i dteideal am saor ón obair le pá chun freastal ar ranganna
réamhbhreithe gach uair a bhíonn tú ag iompar clainne agus i bhfostaíocht.
Clúdaíonn an teidlíocht sraith amháin ranganna (le haghaidh toirchis amháin).

Mar sin féin, mura féidir leat freastal ar roinnt ranganna réamhbhreithe mar
gheall ar chúiseanna nach bhfuil neart agat orthu (mar shampla breith roimh
am, breoiteacht, breith anabaí nó marbh-bhreith), féadfaidh tú do theidlíocht
a thabhairt ar aghaidh ar thoircheas ina dhiaidh sin. Ciallaíonn sé seo gur
féidir leat am saor ón obair le pá a ghlacadh chun freastal ar aon ranganna
neamhdhéanta (seachas na 3 cinn dheireanacha i sraith).

Tá sé de cheart ag aithreacha [ le haghaidh clainne am saor ón obair le pá a
ghlacadh chun freastal ar an 2 rang réamhbhreithe díreach roimh an mbreith
](http://www.irishstatutebook.ie/eli/2004/si/653/made/en/print) .

Chun an t-am saor ón obair le pá seo a thógáil, ní mór duit fógra i scríbhinn
a thabhairt d’fhostóir coicís ar a laghad sula dtosaíonn na ranganna. Ba
cheart duit dátaí agus amanna na ranganna a lua, mar tá sé de cheart ag
d’fhostóir é seo a iarraidh.

Le haghaidh tuilleadh eolais ar do theidlíocht chun am saor le pá a thógáil
chun freastal ar ranganna réamhbhreithe (chomh maith le heolas ginearálta ar
chearta fostaíochta) téigh i dteagmháil leis an [ gCoimisiún um Chaidreamh san
Áit Oibre. ](https://www.workplacerelations.ie/en/)
