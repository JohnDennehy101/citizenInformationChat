##  Cad é mo stádas fostaíochta?

Ciallaíonn ‘stádas fostaíochta’ cibé acu an ‘fostaí’ thú nó an bhfuil tú
‘féinfhostaithe’.

Beidh sé soiléir, i bhformhór na gcásanna, cibé acu an bhfuil tú fostaithe nó
féinfhostaithe. B’fhéidir nach bhfuil sé soiléir i gcónaí, áfach, agus
b’fhéidir go ndéantar thú a aicmiú go mícheart amhail bheith féinfhostaithe nó
i do chonraitheoir neamhspleách. Bíonn impleachtaí cánach agus ÁSPC aige seo
agus is féidir leis difear a dhéanamh do do chearta leasa shóisialaigh agus
fostaíochta.

Níl aon sainmhíniú ar ‘fostaithe’ ná ar ‘féinfhostaithe’ sa dlí fostaíochta.
Déantar an cinneadh faoi do stádas fostaíochta tríd an méid seo a leanas a
fhiosrú:

•An rud a dhéanann tú

•Conas a dhéanann tú é

•Comhaontuithe scríofa nó ó bhéal idir tú féin agus an gnólacht a íocann tú

Is fostaí thú má chatagóirítear thú amhail bheith fostaithe ar bhunús ‘conradh
seirbhíse’ (conradh fostaíochta). Féach ‘An fostaí mé?’ thíos.

Tá tú féinfhostaithe má tá tú fostaithe ar ‘conradh le haghaidh seirbhísí –
tugtar conraitheoir ort sa chás seo, amanna. Is gnách go bhfuil do ghnólacht
féin agat agus go bhfuil conradh agat seirbhísí a sholáthar i rith tréimhse
áirithe ama ar tháille. Féach ‘An bhfuil mé féinfhostaithe?’ thíos.
