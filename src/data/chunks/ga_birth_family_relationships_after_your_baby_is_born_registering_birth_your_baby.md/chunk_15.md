##  Táillí do theastais breithe

Gearrtar táillí ar theastais breithe.

Níl aon táille ar theastas breithe chun críocha leasa shóisialaigh. Ní mór
duit fianaise a thaispeáint gur chun críocha leasa shóisialaigh atá sé, mar
nóta ón Roinn Coimirce Sóisialaí.

Níl aon táille ar theastas breithe do leanbh éagtha ag am an chlárúcháin má
bhí an leanbh éagtha faoi bhun 12 mhí d'aois ar dháta an bháis, agus má
chláraítear an bhreith agus an bás ag an am céanna.

Is iad na táillí ar theastais:

  * €20 ar theastas caighdeánach iomlán 
  * €0 (€1 roimhe seo) ar chóip chun críocha leasa shóisialaigh (litir ón Roinn Coimirce Sóisialaí ag teastáil) 
  * €5 ar chóip neamhdheimhnithe d'iontráil sa Chlár 
  * €10 le teastas a bheith fíordheimhnithe (ar fáil ó Oifig an Ard-Chláraitheora amháin) 
  * Níl aon táille ar Fhoirm Chaighdeánach Ilteangach (FCI) (ar fáil ón bPríómh-Oifig Chlárúcháin amháin) 

Ó mhí Feabhra 2019, ciallaíonn Rialacháin nua an AE gur féidir Foirm
Chaighdeánach Ilteangach (FCI) a iarraidh le haghaidh teastais breithe, báis,
pósta agus páirtnéireachta sibhialta arna n-eisiúint ag Oifig an Ard-
Chláraitheora. Is é cuspóir FCI aistriúchán ar an doiciéad poiblí a sholáthar.
Ní mór duit an teanga AE a theastaíonn uait don FCI a roghnú. Ní eisítear an
FCI ach amháin nuair a fhaigheann tú teastas ón bPríomh-Oifig Chlárúcháin agus
ní mór é a iarraidh agus iarratas á dhéanamh ar an teastais.
