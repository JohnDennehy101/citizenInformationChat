##  Agus tú thar lear

Déan nóta de sheoladh, uimhir theileafóin agus uaireanta oscailte Ambasáid nó
Chonsalacht na hÉireann sa tír ina bhfuil tú ar cuairt. I dtíortha nach bhfuil
ionadaíocht taidhleoireachta nó chonsalachta Éireannach iontu, féadfaidh tú
cúnamh éigeandála a lorg ó ambasáidí nó ó chonsalachtaí thíortha eile an
Aontais Eorpaigh. Ar a suíomh gréasáin, cuireann an Roinn Gnóthaí Eachtracha
comhairle ar fáil maidir le cad atá le déanamh chun fanacht sábháilte agus tú
thar lear agus cad atá le déanamh i gcás éigeandála.
