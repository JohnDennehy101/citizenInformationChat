##  Rialacha

Ní gá aon scrúdú a thógáil nó cáilíochtaí oideachais a bheith bainte amach ag
duine le bheith ceapaithe mar Choimisinéir Síochána ach ní mór do charachtar
an duine a bheith go maith. Ní bhreathnófar ar dhuine atá cúisithe nó
cionntaithe as coir throm le ceapachán. Tá an chuid is mó Coimisinéirí
Síochána aitheanta go maith ina bpobal féin. Ba cheart go dtuigfeadh aon duine
atá faoi scrúdú le ceapachán mar Choimisinéir Síochána go bhfuil sé de cheart
ag an Aire Dlí dul i gcomhairle leis na Gardaí le cinntiú nár chúisíodh nó nár
chionntaíodh é/í as aon choir throm.

Más Coimisinéir Síochána tú agus má chionntaítear tú as coir throm tiocfaidh
deireadh láithreach le do cheapachán mar Choimisinéir Síochána.

Ní cheaptar státseirbhísigh ina gCoimisinéirí Síochána go hiondúil ach amháin
nuair is gá é seo lena ndualgais oifigiúla a chur i gcrích.

Is iondúil nach gceaptar dlíodóirí agus daoine atá fostaithe ina n-oifigí agus
baill den chléir ina gCoimisinéirí Síochána ar fhaitíos go mbeadh coimhlint
leasa ann.

Baineann an cinneadh Coimisinéir Síochána a cheapadh go hiomlán leis an Aire
Dlí ag brath ar riachtanais i do cheantar. Fiú má bhíonn duine feiliúnach le
ceapadh nó má bhíonn duine aitheanta sa phobal áitiúil ní gá go mbeadh sí/sé
ceapaithe mar Choimisinéir Síochána.
