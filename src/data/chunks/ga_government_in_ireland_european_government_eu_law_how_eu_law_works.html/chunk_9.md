##  Saghsanna dhlí an AE

Dlíthe bunúsacha an AE iad **_conarthaí._ ** Caithfidh ballstáit gach conradh
a dhaingniú (a rith agus a chomhaontú).

Leagtar amach i gconarthaí na rialacha maidir le conas a fheidhmíonn
institiúidí an AE. Bunaíodh an AE ar roinnt conarthaí, agus bhuntacaigh
comhaontú conarthaí idir na ballstáit lena fhairsingiú agus a fhorbairt.

Tá an luach céanna dlíthiúil ag **_an gCairt um Chearta Bunúsacha an Aontais_
** atá ag na conarthaí.

Dlíthe iad **_rialacháin_ ** a bhaineann le gach ballstát. Déantar cuid den
dlí náisiúnta díobh agus is féidir iad a chur i bhfeidhm trí chúirteanna
náisiúnta gach ballstáit ón tráth a thagann siad i bhfeidhm.

Dlíthe iad **_treoracha_ ** ina leagtar spriocanna amach do bhallstáit lena
gcur i bhfeidhm. Is féidir le ballstáit dlíthe a thabhairt isteach a dhéanann
treoracha a thrasuí isteach sa dlí náisiúnta. Is gnách go mbíonn spriocdhátaí
faoinar gá do thíortha glacadh leo isteach sa dlí náisiúnta.

Ní bhíonn **_cinntí_ ** ábhartha ach maidir le comhlachtaí sonraithe. Mar
shampla, d’fhéadfadh Coimisiún an AE cinneadh a eisiúint go bhfuil Éire ag
gníomhú ar bhealach a sháraíonn dlí an AE. Imríonn an cinneadh éifeacht
dhíreach ar an tír, an chuideachta nó an eagraíocht a n-eisítear an cinneadh
ina haghaidh.

Níl **_Moltaí_ ** agus **_Tuairimí_ ** ceangailteach, agus is féidir le
ballstáit an AE cloí le comhairle na moltaí seo más mian leo nó is féidir leo
roghnú gan aon rud a athrú.
