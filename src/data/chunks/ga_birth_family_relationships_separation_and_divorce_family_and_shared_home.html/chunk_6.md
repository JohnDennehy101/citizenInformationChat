##  Áit chónaithe an teaghlaigh nó áitchónaithe chomhroinnte a chosaint

Tá dlíthe ann le cosc a chur ar chéile nó páirtnéir sibhialta ó áit chónaithe
an teaghlaigh nó áit chónaithe chomhroinnte a dhíol, a aistriú nó morgáiste a
fháil dó mura n-aontaíonn an céile nó an páirtnéir sibhialta eile leis.
Baineann tábhacht ar leith leis seo nuair a choimeádtar an áit chónaithe in
ainm céile nó páirtnéara shibhialta amháin.

Is féidir leis an gcúirt an gá a bhaint atá le haontú an duine eile má
cheapann siad go bhfuil siarchoinneáil an toilithe míréasúnta. Is féidir leat
iarratas a dhéanamh leis na cúirteanna freisin ar ordú chun an céile nó an
páirtnéir sibhialta a shrianadh ó aon rud a dhéanamh a d’fhéadfadh do leas nó
a leas san áit chónaithe chomhroinnte a laghdú, nó é a dhéanamh mí-oiriúnach
le cónaí ann.

Is féidir leat a chur in iúl don Údarás Clárúcháin Maoine gur céile nó
páirtnéir sibhialta tú féin le húinéir réadmhaoine. Clárófar fógra chuige sin
ansin. Ní ghearrtar aon táille ar an gclárú sin. Ní gá seo a dhéanamh agus
mura ndéanann tú é, ní dhéanann sé difear do do chearta mar chéile nó
páirtnéir sibhialta.

Ní ghearrtar aon dleacht stampála ná táillí clárlainne chun áit chónaithe
teaghlaigh nó áit chónaithe chomhroinnte a aistriú ó ainm duine amháin i
bpósadh nó páirtnéireacht shibhialta chuig comhthionóntacht.
