##  Conas iarratas a dhéanamh

Cibé acu má tá tú ag smaoineamh faoi idirscaradh a fháil nó iarratas a
dhéanamh ar fhoraithne cholscartha/dhíscaoilte, moltar duit comhairle dlí a
fháil.

Ma roghnaíonn tú chun aturnae príobháideach a fháil, ba cheart duit a bheith
feasach nach ann d’aon ráta seasta muirear le haghaidh táillí dlí in Éirinn.
Moltar duit roinnt meastacháin luacha a fháil sula ndéanann tú cinneadh ar
ghnóthas dlíthiúil. Tá fáil ar [ fháisnéis teagmhála ar ghnóthais aturnaetha
](http://www.lawsociety.ie/Pages/Find-a-Firm/) ar fud na hÉireann ar láithreán
gréasáin Dhlí-Chumann na hÉireann.

Chun fiosrúchán a dhéanamh faoi cibé acu an bhfuil tú  i dteideal cúnamh nó
comhairle dlí  a fháil ón mBord um Chúnamh Dlíthiúil, déan teagmháil le [
d’ionad dlí áitiúil
](http://www.legalaidboard.ie/lab/Publishing.nsf/Content/Law_Centres) .
Déanfaidh foireann an ionaid dlí measúnú ar do mhaoin agus comhairle a chur
ort faoi theidlíocht airgeadais. Níl cúnamh dlíthiúil saor in aisce agus tá ar
gach duine ranníocaíocht a íoc i dtreo na gcostas.

Is eagraíocht neamhspleách, dheonach [ FLAC (Ionaid Chomhairle Dlí Saor in
Aisce) ](http://www.flac.ie/) a oibríonn líonra de chlinicí um chomhairle
dhlíthiúil ar fud na tíre. Tá na clinicí seo faoi rún agus saor in aisce do
chách. Déan teagmháil le [ d’Ionad um Fhaisnéis do Shaoránaigh áitiúil
](http://centres.citizensinformation.ie/) chun teacht ar fhaisnéis ar
sheirbhísí FLAC i do cheantar. Ina theannta sin, tá líne faisnéise agus
atreoraithe á reáchtáil ag an FLAC le linn uaireanta oifige le haghaidh
faisnéis bhunúsach dhlíthiúil.
