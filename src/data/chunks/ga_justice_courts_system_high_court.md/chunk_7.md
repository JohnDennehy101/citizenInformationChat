##  Oifig Scrúdaitheoir nahArd-Chúirte

Tá ról ag Oifig Scrúdaitheoir na hArd-Chúirte i roinnt cineálacha imeachtaí
Ard-Chúirte, lena n-áirítear:

  * **cás riaracháin** \- nuair a bheidh eastát duine nach maireann ina ábhar dlíthíochta. Mar shampla, nuair a bhíonn díospóid ann faoin gcaoi ar riaradh an t-eastát, cad iad na sócmhainní atá san eastát, cé atá i dteideal leas a bhaint as an eastát agus cé atá ina chreidiúnaí den eastát. Is é an Scrúdaitheoir a dhéanfaidh na fiosrúcháin ábhartha. 
  * **cás morgáiste** \- imeachtaí áirithe ina bhfuil sealbhóir cineálacha áirithe morgáiste ag iarraidh an bhunmhaoin a dhíol. Comhordóidh an Scrúdaitheoir an próiseas díolacháin a luaithe a dhéanfaidh an chúirt ordú díola. 
  * **Cúrsaí féimheachta** \- déanann an Scrúdaitheoir iarratais ar fhéimheacht a phróiseáil agus feidhmíonn sé mar Chláraitheoir don chúirt a shanntar chun déileáil le himeachtaí féimheachta, ar a dtugtar an Liosta Féimheachta. Feidhmíonn an Scrúdaitheoir freisin mar Chláraitheoir don chúirt a shanntar chun déileáil le hábhair atá os comhair an Scrúdaitheora, ar a dtugtar Liosta an Scrúdaitheora. 

Níl ról maoirseachta ag an Scrúdaitheoir i leachtú cuideachtaí a thuilleadh,
mura ndearnadh an t-ordú foirceanta roimh an 1 Meitheamh 2015.

Níor cheart ról Scrúdaitheoir na hArd-Chúirte a mheascadh suas le ról
scrúdaitheora a fhéadfaidh cúirt a cheapadh chun na hionchais go mairfidh
cuideachta i ndeacracht airgeadais a mheas.

Féadfaidh tú tuilleadh a léamh faoi [ Oifig Scrúdaitheoir na hArd-Chúirte
](https://www.courts.ie/office-examiner-high-court) ar Láithreán Gréasáin na
Seirbhíse Cúirteanna.
