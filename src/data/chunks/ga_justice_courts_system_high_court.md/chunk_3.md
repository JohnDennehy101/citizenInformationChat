##  Struchtúr na cúirte

Tá an Ard-Chúirt comhdhéanta d’Uachtarán na hArd-Chúirte, atá freagrach as
oibriú na cúirte ar fad a bhainistiú chomh maith le cásanna a éisteacht, agus
suas le 48 gnáthbhreitheamh. Is breithiúna den Ard-Chúirt freisin Uachtarán na
Cúirte Cuarda, Uachtarán na Cúirte Achomhairc agus an Príomh-Bhreitheamh.

Is gnách go n-éistear cásanna san Ard-Chúirt agus go gcinneann breitheamh
amháin orthu. Ach is féidir le hUachtarán na hArd-Chúirte cinneadh a dhéanamh
go n-éistfidh 3 bhreitheamh cás i gcúirt rannóige ar a dtugtar.

Nuair a bhíonn cásanna sibhialta á éisteacht, bíonn an Ard-Chúirt lonnaithe [
sna Ceithre Cúirteanna i mBaile Átha Cliath
](https://www.courts.ie/content/central-office-high-court) de ghnáth. Nuair a
bhíonn cásanna coiriúla á n-éisteacht, tugtar an Phríomh-Chúirt Choiriúil
uirthi agus tá sí bunaithe sna [ Cúirteanna Breithiúnais Coiriúla i mBaile
Átha Cliath. ](https://www.courts.ie/criminal-courts-justice)

Éisteann an Ard-Chúirt freisin le cásanna ar cuireadh tús leo san Ard-Chúirt
(ní achomhairc ó chúirteanna níos ísle) sna láithreacha seo a leanas:

  * Corcaigh agus Gaillimh 
  * Luimneach 
  * Port Láirge, Sligeach, Leitir Ceanainn agus Dún Dealgan 
  * Cill Chainnigh agus Inis 

Éisteann an Ard-Chúirt le hachomhairc ón gCúirt Chuarda i gcásanna dlí
sibhialta agus teaghlaigh ar feadh na bliana i mBaile Átha Cliath agus dhá
uair sa bhliain ag na hionaid seo a leanas:

  * Caisleán an Bharraigh/ 
  * Corcaigh 
  * Dún Dealgan 
  * Inis 
  * Gaillimh 
  * Cill Chainnigh 
  * Luimneach 
  * Leitir Ceanainn 
  * Sligeach 
  * Nás 
  * Port Lairge 

Féadfaidh tú teacht ar [ sceideal iomlán na suíonna Ard-Chúirte
](https://www.courts.ie/content/provincial-venues) in ionaid chúige ar
Láithreán Gréasáin na Seirbhíse Cúirteanna.
