##  Rialacha d’iarrthóirí

Tá tú incháilithe a bheith tofa le húdarás áitiúil má tá gnáthchónaí ort in
Éirinn agus má tá tú 18 mbliana d’aois, ar a laghad. Ní gá gur saoránach
Éireannach thú.

Dícháilítear thú ó bheith i do chomhalta d’údarás áitiúil sna cásanna seo a
leanas:

  * Is Comhalta den Choimisiún Eorpach, de Pharlaimint na hEorpa nó de na Cúirteanna thú 
  * Is Comhalta de Dháil Éireann nó de Sheanad Éireann thú 
  * Is Ceann Comhairle (Cathaoirleach na Dála) nó Cathaoirleach (Cathaoirleach an tSeanaid) thú 
  * Is comhalta den Gharda Síochána nó comhalta lánaimseartha d’fhórsaí cosanta na Éireann tú 
  * Is breitheamh thú 
  * Is comhalta de Chúirt Iniúchóirí na gComhphobal Eorpach thú 
  * Is Ard-Reachtaire Cuntas agus Ciste thú 
  * Is státseirbhíseach thú - nuair nach luaitear go sonrach i do chonradh fostaíochta gur féidir leat bheith i do chomhalta d’údarás áitiúil 
  * Is duine thú atá fostaithe ag údarás áitiúil agus nach sealbhóir aicme, cuntas nó grád fostaíochta thú a shainítear in ordú faoi alt 161(1)(b) den Acht Rialtais Áitiúil, 2001 
  * Tá tú fostaithe ag Feidhmeannacht na Seirbhíse Sláinte agus tá tú fostaithe ar ghrád nó cuntas fostaíochta a shainíonn ordú an Aire Sláinte agus Leanaí 
  * Tá tú i bpríosún faoi láthair ar feadh téarma atá níos faide ná 6 mhí 
  * Is duine thú ar theip ort íoc as muirir údaráis áitiúil 
  * Is duine thú ar theip ort ordú cúirte a chomhlíonadh le hairgead a íoc atá dlite d’údarás áitiúil 
  * Is duine thú a ciontaíodh i gcalaois nó i ndéileálacha mí-ionraic a dhéanann difear d’údarás áitiúil, i gcleachtas éillitheach nó i ngníomhú fad a bhíonn tú dícháilithe 
