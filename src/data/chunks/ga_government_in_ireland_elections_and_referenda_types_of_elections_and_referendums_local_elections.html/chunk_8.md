##  Conas vóta a chaitheamh i dtoghchánáitiúil

Is féidir le vótálaithe vóta a chaitheamh trí bhallóid rúnda ar lá na vótála
ag a stáisiún vótála áitiúil. Tá córas toghcháin na hÉireann bunaithe ar
ionadaíocht chionmhar trí vóta singil inaistrithe (PR-STV). Is féidir le
vótálaithe an liosta iarrthóirí a uimhriú in ord a rogha.

Má tá lagú amhairc ort, beidh Páipéar Ballóide Teimpléid ar fáil ag gach
stáisiún vótála agus is féidir leat úsáid a bhaint as le do vóta a chaitheamh.

Ní gá gur saoránach Éireannach thú le vóta a chaitheamh i dtoghchán áitiúil.
caithfidh ‘gnáthchónaí’ a bheith ort sa Stát, áfach, an 1 Meán Fómhair le
clárú ar Chlár na dToghthóirí don bhliain ina dhiaidh sin.

Le vóta a chaitheamh i dtoghchán áitiúil, caithfidh tú:

  * A bheith níos sine ná 18 mbliana d’aois. 
  * A bheith i do chónaí sa toghcheantar áitiúil. 
  * A bheith ar liosta Chlár na dToghthóirí, nó ar an bhForlíonadh leis an gClár. 

Ní féidir leat vóta a chaitheamh i dtoghchán comhairle contae agus cathrach.

Lena dheimhniú an bhfuil d’ainm ar Chlár na dToghthóirí, is féidir leat:

  * Seiceáil ar líne ag checktheregister.ie, nó 
  * Fiosrúchán a dhéanamh ag do stáisiún Gardaí, oifig an phoist, leabharlann phoiblí nó oifig údaráis áitiúil 

Más mian leat go gcuirfear thú le Clár na dToghthóirí, ba cheart duit foirm
iarratais a líonadh agus é a sheoladh ar ais chuig d’údarás áitiúil. Tá
foirmeacha iarratais ar fáil ar líne ag checktheregister.ie nó ag d’oifig
údaráis áitiúil. Is féidir leat d’fhoirm iarratais líonta a sheoladh ar
aghaidh tríd an saorphost chuig d’údarás áitiúil. Níl aon ghá stampa a chur ar
an gclúdach litreach. Is féidir leat clárú ar líne freisin i mBaile Átha
Cliath ag voter.ie má tá Cárta Seirbhísí Poiblí agus cuntas deimhnithe MyGovId
agat.

Chun teacht ar eolas breise, féach ar cháipéis ar chlárú chun vóta a
chaitheamh.
