##  Próiseas ainmniúcháin

Más mian leat seasamh i dtoghchán le húdarás áitiúil in Éirinn, caithfidh tú a
bheith ainmnithe i rith na seachtaine a thagann aníos 4 seachtaine roimh lá na
vótála.

Is féidir leat tú féin a ainmniú nó a bheith ainmnithe ag duine atá cláraithe
le vóta a chaitheamh sa limistéar údaráis áitiúil. Is féidir thú a ainmniú le
seasamh i mbreis agus limistéar amháin.

Tá foirmeacha ainmniúcháin (LE1) ar fáil ó cheann comhairimh an údaráis
áitiúil. I ndiaidh duit d’fhoirm a líonadh, caithfidh tú é a sheoladh ar ais
go dtí an ceann comhairimh.

Má tá tú cleamhnaithe le páirtí polaitíochta, caithfidh tú Deimhniú
Cleamhnaithe Páirtí a sheoladh ar ais le d’fhoirm ainmniúcháin.

Mura bhfuil tú cleamhnaithe le páirtí, is féidir leat a lua gurb ainmniúchán
'Neamhpháirtí' d’ainmniúchán nó an cheist a fhágáil bán ar an bhfoirm.

Más iarrthóir neamhspleách thú, caithfidh tú d’fhoirm ainmniúcháin a sheoladh
ar ais, anuas ar cheann amháin den mhéid seo a leanas, chuig an gceann
comhairimh:

  * Dearbhuithe reachtúla a rinne 15 aontóir (pdf): Caithfidh daoine a bheith in aontóirí atá cláraithe le vóta a chaitheamh sa toghcheantar áitiúil. Caithfidh coimisinéir mionnaí, coimisinéir síochána, nótaire poiblí, comhalta den Gharda Síochána nó oifigeach den údarás clárúcháin bheith mar fhinné ar an dearbhú reachtúil. 

nó

  * Caithfear éarlais €100 a thaisceadh leis an gceann comhairimh. 

Is féidir le hiarrthóirí neamhspleácha agus atá cleamhnaithe le páirtí
grianghraf a chur ar fáil is féidir a chur san áireamh ar an bpáipéar
ballóide. Is féidir leat teacht ar mhéid an ghrianghraif agus ar na
riachtanais eile a mhionsonraítear ar an bhFoirm Ainmniúcháin (pdf).

Caithfidh an ceann comhairimh rialáil ar cibé acu an bhfuil nó nach bhfuil do
pháipéar ainmniúcháin bailí laistigh d’uair an chloig tar éis gur sheol tú ar
aghaidh é.

Is féidir teacht ar eolas breise ar thoghcháin áitiúla in Alt 15 den Acht
Toghcháin (Leasú), 2009.
