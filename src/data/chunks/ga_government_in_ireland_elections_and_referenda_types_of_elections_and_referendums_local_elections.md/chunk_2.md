##  Réamhrá

Cuirtear toghcháin áitiúla ar siúl in Éirinn gach 5 bliana, i mí na Bealtaine
nó an Mheithimh. Ceadaíonn na toghcháin do dhaoine comhairleoirí a thoghadh
chun ionadaíocht a dhéanamh dóibh ina n-údaráis áitiúla.

Tá 31 údarás áitiúil in Éirinn, Comhairlí Contae, Comhairlí Cathrach, agus
Comhairlí Cathrach agus Contae san áireamh. Tá comhairle contae, cathrach,
agus comhairle cathrach agus contae roinnte ina toghcheantair áitiúla. Tá méid
áirithe comhaltaí den údarás áitiúil ag gach toghcheantar áitiúil lena
dtoghadh.

Socraíonn an tAire Tithíochta, Rialtais Áitiúil agus Oidhreachta lá na vótála.
Caithfidh an tréimhse vótála maireachtáil ar feadh 12 uair an chloig, ar a
laghad, idir 7.00am agus 10.30pm agus caithfidh an lá céanna a bheith ann sna
limistéir údaráis áitiúil go léir.

Tá an ceann comhairimh i ngach údarás áitiúil freagrach as a dtoghchán áitiúil
a bhainistiú. Íocann gach údarás áitiúil as an gcostas a bhíonn ar a dtoghchán
féin a reáchtáil.

Má thoghtar iarrthóir le breis agus údarás áitiúil amháin, caithfidh siad a
dhearbhú i scríbhinn cén limistéar ar mian leo ionadaíocht a dhéanamh dó
laistigh de 3 lá tar éis go bhfógraítear torthaí an toghcháin go poiblí.
