###  Cumhachtaí forfheidhmiúcháin

Má chinneann an t-oifigeach údaraithe gur dócha gur baol don tsláinte phoiblí
áitreabh nó cleachtas (cosúil le láimhseáil nó ullmhú bia), féadfaidh an
t-oifigeach **fógra feabhsúcháin** a thabhairt don úinéir. Áirítear san
fhógra:

  * Cúis an bhaoil don tsláinte phoiblí 
  * An gníomh ceartaitheach nach mór a dhéanamh 
  * An teorainn ama atá sonraithe don úinéir chun gníomh ceartaitheach a dhéanamh 

Mura ndéanann an t-úinéir na feabhsuithe mar atá molta ag an oifigeach
údaraithe, d’fhéadfadh FSAI nó FSS **ordú feabhsúcháin** a lorg ón [ gCúirt
Dúiche ](/ga/justice/courts-system/district-court/) . Déantar cur síos in ordú
feabhsúcháin ar na nithe nach mór iad a fheabhsú, agus an t-amfráma nach mór
don úinéir na feabhsuithe a dhéanamh laistigh de.

Má tá contúirt láithreach don tsláinte phoiblí i gceist, féadfaidh an
t-oifigeach údaraithe **ordú dúnta** a eisiúint. Ciallaíonn sé seo nach mór
don úinéir an gnó a dhúnadh go dtí go mbíonn an deacracht réitithe. Chomh
maith leis sin, féadfar ordú dúnta a eisiúint mura ndéileáiltear le hordú
feabhsúcháin. Tá [ orduithe dúnta agus toirmisc
](https://www.fsai.ie/enforcement_audit/enforcement/order/enf_criteria.html)
liostaithe ar shuíomh gréasáin FSAI.
