##  Conas gearán a dhéanamh

Mar thomhaltóir, tá an ceart agat bia sábháilte a ithe nuair a théann tú amach
ag ithe. Ná glac leis an mbia má shíleann tú nach bhfuil sé oiriúnach le
hithe.

D’fhéadfadh nach mbeadh bia oiriúnach le hithe sna cásanna seo a leanas:

Níl an bia te bruite

  * Tá boladh ‘lofa’ uaidh 
  * Tá an chosúlacht ar an mbia go bhfuil sé éillithe le ceimiceáin nó le glantaigh 
  * Má tá dath aisteach ar an mbia – mar shampla, má tá sicín bándearg sa lár 
  * Má tá ábhar coimhthíoch sa bhia cosúil le gruaig nó feithidí 

D’fhéadfadh nach mbeadh bia oiriúnach le hithe má tá sé ullmhaithe in áit
éigin ina bhfuil na caighdeáin sláinteachais íseal. Nuair a théann tú amach ag
ithe, ba cheart duit na nithe seo a leanas a sheiceáil:

  * An bhfuil an bhialann nó an caifé salach? 
  * An bhfuil éadaí salacha in úsáid ag comhaltaí foirne chun dromchlaí éagsúla a ghlanadh? 
  * Tá lámha na gcomhaltaí foirne salach 
  * Láimhseálann comhaltaí foirne bia agus airgead gan lámhainní a chaitheamh nó a lámha a ní idir bia agus airgead a láimhseáil 

Mura bhfuil tú sásta le caighdeán an bhia atá ceannaithe agat, nó má tá
glaineacht áitreabh bia ag déanamh imní díot, ba cheart duit gearán a
dhéanamh.
