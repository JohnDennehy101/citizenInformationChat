###  **Cáilíocht uisce snámha**

Déanann d’údarás áitiúil tástáil ar an uisce ag limistéir shnámha aitheanta
gach mí le linn an tséasúir snámha, a ritheann ó 1 Meitheamh go 15 Meán
Fómhair gach bliain.

Déanann roinnt údarás áitiúil tástáil ar an uisce níos minice lena chinntiú go
bhfuil sé sábháilte snámh ann. Is féidir leat torthaí na dtástálacha bliantúla
ar cháilíocht an uisce chomh maith leis na tástálacha le linn an tséasúir
snámha a fheiceáil ag nó ar [ láithreán gréasáin an údaráis áitiúil
](https://www.gov.ie/en/publication/942f74-local-authorities/) .

Uaireanta, cuirfidh údarás áitiúil srian le snámh i limistéar snámha toisc go
bhfuil cáilíocht an uisce truaillithe, nó go bhfuil na coinníollacha
neamhshábháilte.

Tá sé tábhachtach gan snámh nó páirt a ghlacadh i ngníomhaíochtaí uisce
áineasa ar feadh 48 uair an chloig ar a laghad tar éis báisteach throm chun an
baol a bhaineann le tinneas uisce áineasa a chosc. Tarlaíonn na tinnis seo
nuair a théann séarachas isteach in uisce snámha. Tá feidhm ag an riail 48
uair seo fiú má léiríonn láithreán gréasáin an údaráis áitiúil go bhfuil an
t-uisce sábháilte, mar go bhféadfadh an sampla a úsáidtear chun é seo a
chinneadh a bheith cúpla lá nó seachtainí d’aois.
