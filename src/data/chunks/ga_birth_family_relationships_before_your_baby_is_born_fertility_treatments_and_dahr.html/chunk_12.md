####  Cuideanna 2 agus 3 den Acht um Leanaí agus Cóngais Teaghlaigh 2015

Tugann na forálacha atá leagtha amach i gCodanna 2 agus 3 den Acht um Leanaí
agus Cóngais Teaghlaigh 2015 creat dlíthiúil don phróiseas atáirgthe daonna le
cúnamh deontóra lena n-áirítear breitheanna leanaí a bheirtear sa Stát a
chlárú mar thoradh ar atáirgeadh daonna cuidithe le huibheacha nó speirm nó
suthanna deonaithe.. Tháinig na forálacha seo i bhfeidhm an 4 Bealtaine 2020.

Ón 4 Bealtaine 2020, is féidir le máthair bhreithe agus tuismitheoir
beartaithe (céile na máthar, páirtí sibhialta nó comhchónaitheoir) linbh
deontóra (a rugadh mar thoradh ar nós imeachta atáirgeadh daonna deontóra)
clárú anois leis an gCláraitheoir Breitheanna, Básanna agus Póstaí, mar
thuismitheoirí.

Déanann na rialacháin foráil do dhá chás éagsúla ag brath ar an dáta giniúna
(an dáta a dhéantar nós imeachta DAHR), ní an dáta a rugadh an leanbh..

**Do leanbh a gineadh tar éis an 4 Bealtaine 2020**

Caithfidh gur tugadh faoin nós imeachta DAHR i saoráid DAHR in Éirinn ag baint
úsáide as deontóir speirm inrianaithe. Is féidir an dá thuismitheoir a chlárú
mar thuismitheoirí leis an gCláraitheoir Breitheanna, Básanna agus Póstaí mar
is gnách. Beidh ar an gclinic teastas a sholáthar a dhearbhaíonn sonraí an nós
imeachta

**Do leanbh a gineadh roimh 4 Bealtaine 2020**

Caithfidh gur tugadh faoin nós imeachta DAHR i saoráid DAHR in Éirinn nó thar
lear ag baint úsáide as deontóir speirm gan ainm nó inrianaithe. Sa chás seo,
ní chlárófar ach an mháthair bhreithe mar thuismitheoir. Teastaíonn Dearbhú
Tuismitheora ón gCúirt Dúiche chun a chumasú don tuismitheoir beartaithe (an
duine a bheartaíonn a bheith ina thuismitheoir eile) a bheith cláraithe ar
theastas breithe an linbh ag an athchlárú. Is féidir le duine iarratas a
dhéanamh chuig an gCúirt Chuarda chun Dearbhú Tuismitheora a fháil sa chás
nach bhfuil tuismitheoirí i gcaidreamh a thuilleadh.
