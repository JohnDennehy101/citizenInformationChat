###  An t-am a ríomh

Go hiondúil, má fhaigheann tú toghairm agus go lorgaíonn tú comhairle dlí,
seiceálann do dhlíodóir na dátaí ar an toghairm chun a chinntiú gur chuir na
Gardaí isteach ar an toghairm taobh istigh den teorainn ama atá ceadaithe. Má
rinneadh an t-iarratas taobh amuigh den teorainn ama, caithfear an cás amach
as an gcúirt.  
  
Is é an dáta ríthábhachtach ná an dáta a ndéanann na Gardaí an gearán le
breitheamh na Cúirte Dúiche nó an dáta a ndéanann siad iarratas chuig an
gcléireach cúirte cuí chun [ toghairm ](/ga/justice/criminal-law/criminal-
trial/summons/) a eisiúint, seachas an dáta ar eisíodh an toghairm ná an dáta
ar seirbheáladh an toghairm ortsa.  
  
Is é an dáta ríthábhachtach eile ná an dáta a rinneadh an cion. I bhformhór
cásanna, bíonn sé seo an-soiléir, mar shampla i gcás tiomána ró-thapa nó
gadaíochta.  
  
Tá ciontaí áirithe atá beagán difriúil, áfach. Sampla de seo ná nuair a
stopann na Gardaí tú agus tú ag tiomáint ar an 1 Eanáir agus go n-iarrtar do
theastas mótarárachais ort. Mura dtaispeánann tú láithreach bonn é, tá 10 lá
agat chun é a thabhairt isteach chuig stáisiún Garda ar bith de do rogha féin.
Má theipeann ort é a thabhairt i láthair taobh istigh de 10 lá ansin tá cion
déanta agat. Níl an cion seo curtha i gcrích go dtí **tar éis** dhul in éag an
tréimhse 10 lá seo, agus ní bhíonn an lá a stopadh tú á chomhaireamh mar
cheann den 10 lá seo. Mar sin, sa chás seo is é an 12 Eanáir an dáta
ríthábhachtach.  

_**Dáta an Leasaithe Deireanaigh:** 2 Meitheamh 2015 _

[
](https://facebook.com/sharer/sharer.php?u=https://www.citizensinformation.ie/ga/justice/criminal-
law/criminal-trial/time-limitations/?utm_source=sharebutton_facebook) [
](https://twitter.com/intent/tweet/?text=Teorainneacha%20ama%20chun%20imeachta%C3%AD%20coiri%C3%BAla%20a%20thos%C3%BA&url=https://www.citizensinformation.ie/ga/justice/criminal-
law/criminal-trial/time-limitations/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/criminal-
law/criminal-trial/time-limitations/?utm_source=sharebutton_whatsapp) [
](mailto:?subject=Teorainneacha%20ama%20chun%20imeachta%C3%AD%20coiri%C3%BAla%20a%20thos%C3%BA&body=https://www.citizensinformation.ie/ga/justice/criminal-
law/criminal-trial/time-limitations/?utm_source=sharebutton_email) [
](javascript:void\(0\))
