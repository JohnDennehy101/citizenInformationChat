##  Táillí scoile

Socraíonn gach institiúid bhreisoideachais a gcuid rátaí féin táillí. Go
ginearálta, gearrann siad ranníocaíocht mac léinn ar leith freisin. Ba chóir
duit teagmháil a dhéanamh leis na cinn a bhfuil suim agat iontu chun tuilleadh
eolais a fháil faoina dtáillí. Is féidir teacht ar [ liosta na n-institiúidí
breisoideachais ar láithreán gréasáin na Roinne Oideachais agus Scileanna.
](http://www.education.ie/ga/Foghlaimeoir%C3%AD/Eolas/Sol%C3%A1thraithe-ar-
Ard-Oideachas/Liosta.html)

**Táillí saor in aisce** Más náisiúnach de chuid an LEE nó Eilvéiseach thú
agus tú lonnaithe go hiondúil i mballstát an LEE nó san Eilvéis le haghaidh 3
de na 5 bliana sular thosaigh tú ar an oideachas tríú leibhéal, ní ghearrfar
táillí ort le haghaidh cúrsaí lánaimseartha fochéime in ollscoileanna atá
eagraithe ag an stát ná in institiúidí teicneolaíochta. Is féidir go mbeidh
daoine eile, mar shampla, má tá stádas oifigiúil dídeanaithe acu, i dteideal
táillí saor in aisce freisin. Is féidir go mbeidh tú i dteideal [ deontas
cothaithe ](/ga/education/third-level-education/fees-and-supports-for-third-
level-education/student-grant-scheme/) . Ní thugtar maoiniú nuair a bhíonn
fochéim ag mic léinn cheana féin nó nuair a athdhéanann siad bliain.

**Táillí an AE** Más saoránach de chuid an LEE nó Eilvéiseach thú mura bhfuil
i dteideal táillí saor in aisce nó má tá cónaí ort i stát an AE le haghaidh
roinnt bliana is féidir go mbeidh tú i dteideal táillí rátaí an AE a íoc.

**Táillí neamh-AE:** Má tá tú ag déanamh iarratais ar chúrsa tríú leibhéil mar
mhac léinn eachtrach agus mura mbíonn tú i dteideal táillí saor in aisce nó
táillí rátaí an AE, gearrfar táillí iomlán ort agus ní bheidh tú i dteideal
deontais ar son do chothaithe.

Má roghnaíonn tú clárú le coláiste príobháideach beidh táille bhliantúil le
híoc agat. Braitheann na táillí ar an gcoláiste atá i gceist.

Tá tuilleadh eolais sonraithe inár ndoiciméad maidir le [ táillí agus muirir
do mhic léinn tríú leibhéal ](/ga/education/third-level-education/fees-and-
supports-for-third-level-education/fees/) .

**Faoiseamh cánach:** D'fhéadfadh sé go mbeadh tú i dteideal [ faoiseamh
cánach ag an ngnáthráta ar fáil ar son táillí íoctha le coláistí triúleibhéil.
](/ga/education/third-level-education/fees-and-supports-for-third-level-
education/tax-relief-for-third-level-fees/)  
