##  Maoin a oiriúnaíodh do dhuine atá faoi mhíchumas

Má rinneadh do mhaoin a oiriúnú go ndéanfar níos oiriúnaí é do dhuine faoi
mhíchumas, b’fhéidir go mbeidh tú incháilithe luacháil na maoine a laghdú. Má
tá tú incháilithe don fhaoiseamh seo, is féidir leat do luacháil a laghdú
€87,500, arb é sin leithead fhormhór na mbandaí luachála CMÁ. Aistreoidh seo
do luacháil isteach i mbanda luachála níos ísle agus laghdóidh sé do Mhuirear
CMÁ.

Tá tú incháilithe don fhaoiseamh seo sna cásanna seo a leanas:

•Déanann tú do mhaoin a oiriúnú go ndéanfar é oiriúnach do dhuine atá faoi
mhíchumas, agus

•Méadaíodh luach do mhaoine mar gheall ar an obair oiriúnaithe, agus

•Cónaíonn duine faoi mhíchumas i do mhaoin agus is é a bpríomháit chónaithe nó
an t-aon áit chónaithe atá acu, agus

•Faigheann tú deontas údaráis áitiúil i dtreo íoc as costas na hoibre
oiriúnaithe nó fuair tú cead ó na Coimisinéirí Ioncaim an faoiseamh a fháil.

Ní gá go mbeadh an duine faoi mhíchumas a chónaíonn sa mhaoin oiriúnaithe a
bheith ina n-úinéir ar an maoin.

Le faoiseamh a éileamh do mhaoin a oiriúnaíodh, ba cheart duit Foirm LPT6A
(pdf) a líonadh agus é a sheoladh go dtí na Coimisinéirí Ioncaim.

Tá díolúine ar fáil do mhaoin a tógadh, a fuarthas nó a oiriúnaíodh do dhuine
atá ar éagumas buan agus iomlán.
