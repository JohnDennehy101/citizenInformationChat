###  Aonaid fhéinchuimsitheacha agus seomraí suí is leapa

Má úsáidtear cuid den fhoirgneamh mar áit chónaithe, nó má tá sé oiriúnach
lena úsáid mar áit chónaithe, is gnách go gcaitear leis mar mhaoin chónaithe
ar leith. Mar shampla, tá ‘árasán muintire’ féinchuimsitheach atá in aice na
príomh-mhaoine faoi dhliteanas CMÁ a íoc.

Nuair atá ‘an t-árasán muintire' agus an mhaoin ina aice faoi úinéireacht an
duine chéanna, áfach, is féidir iad a luacháil mar aon mhaoin amháin. Más mian
leat seo a dhéanamh, ba cheart duit sonraí faoi leagan amach agus úinéireacht
na maoine a sheoladh ar aghaidh chuig Brainse CMÁ na gCoimisinéirí Ioncaim go
bhfaomhfar iad.

Má tá aonaid i bhfoirgneamh nach bhfuil oiriúnach lena n-úsáid mar áiteanna
cónaithe féinchuimsitheacha, cosúil le seomra suí is leapa, ba cheart an
foirgneamh ina iomláine a luacháil ar mhaithe le CMÁ sa tuairisceán céanna
CMÁ.
