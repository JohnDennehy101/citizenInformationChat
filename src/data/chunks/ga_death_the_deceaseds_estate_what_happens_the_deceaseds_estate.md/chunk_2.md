##  Réamhrá

Nuair a fhaigheann duine bás, aistrítear a mhaoin chuig a ionadaí pearsanta.
Dáileann an t-ionadaí pearsanta sócmhainní an duine éagtha (airgead,
sealúchais agus maoin) de réir an dlí, an uacht - má tá ceann ann - nó dlíthe
díthiomnachta mura bhfuil uacht ann. Tugtar eastát an duine éagtha ar na
sócmhainní seo.

Is féidir leat léamh anseo faoin dlí maidir leis an méid a tharlaíonn don
eastát nuair a bhfuil uacht fágtha ag an duine, nó nuair nach bhfuil uacht
fágtha ag an duine éagtha (fuair an duine bás ina _dhíthiomnóir_ ).

Tugtar ar an t-ionadaí pearsanta:

  * An seiceadóir, i gcás go bhfuil uacht ann 
  * An riarthóir, i gcás nach bhfuil uacht ann, i gcás nár ceapadh aon seiceadóir san uacht, nó i gcás nach féidir leis an seiceadóir nó nár mian leis a dhualgais a chomhlíonadh 

Inár ndoiciméad,  Ag déileáil le hairgead agus sealúchais an duine éagtha
mínítear don ionadaí pearsanta cad ar chóir dó/di a dhéanamh leis an eastát.

Más rud é go bhfuil uacht bhailí fágtha ag an duine a fuair bás, dáilfidh an
t-ionadaí pearsanta sócmhainní an duine éagtha de réir a mhianta. Is féidir
leat léamh faoi conas uacht bhailí a dhéanamh.
