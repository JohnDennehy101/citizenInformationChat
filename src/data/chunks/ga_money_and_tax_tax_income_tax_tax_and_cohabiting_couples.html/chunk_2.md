##  Réamhrá

Má tá tú i do chónaí le duine fásta eile i gcaidreamh dlúth agus tiomanta leo,
ach nach bhfuil tú pósta nó i bpáirtnéireacht shibhialta, ansin tá tú ag
comhchónaí. Níl na cearta agus oibleagáidí dlíthiúla céanna ag lánúineacha
comhchónaithe (comhchónaitheoirí) agus atá ag lánúineacha pósta nó ag
páirtnéirí sibhialta. Is féidir leat níos mó a fhoghlaim faoi seo inár
ndoiciméid ar lánúineacha in aontíos céileachais.

Ní dhéileálann an córas cánach in Éirinn le lánúineacha comhchónaithe mar an
gcéanna le lánúineacha pósta nó páirtnéirí sibhialta. Ina áit sin, déanann na
Coimisinéirí Ioncaim measúnú ar lánúineacha comhchónaithe mar dhaoine aonair.
