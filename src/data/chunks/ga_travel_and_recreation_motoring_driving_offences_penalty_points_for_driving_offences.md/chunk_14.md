###  An féidir pointí pionóis a chealú?

Má tá pointí pionóis eisithe duit (nó muirear seasta gan pointí pionóis) is
féidir leat iarratas a dhéanamh chuig na Gardaí chun na pointí a chur ar ceal.
Beidh ort a léiriú go bhfuil cúiseanna maithe nóis imeachta nó eisceachtúla
ann chun iad a chealú.

**Cúiseanna nóis imeachta** \- i measc samplaí ar seo tá:

  * Bhí fadhb theicniúil ann a chiallaíonn gur taifeadadh faisnéis mhícheart (mar shampla, braitheadh an luasteorainn mícheart) 
  * Tá tú díolmhaithe ón gcion, mar shampla, tá díolúine agat ó chrios sábhála a chaitheamh. Féach ar [ ár ndoiciméad faoi chriosanna sábhála ](/ga/travel-and-recreation/roads-and-safety/seatbelts-when-motoring-in-ireland/) ) 
  * Gearradh pionós ort as gan cáin ná árachas a bheith agat, ach is féidir leat a léiriú go raibh mótarcháin nó árachas agat tráth an chiona líomhnaithe 
  * Goideadh an carr agus seoladh fógra muirear seasta agus/nó pointí pionóis chugat as cionta a rinneadh tar éis ghoid na feithicle 
  * Ní raibh an fheithicil faoi d'úinéireacht a thuilleadh 

**Cúiseanna eisceachtúla** – i measc samplaí ar seo tá:

  * Sháraigh tú an luasteorainn toisc go raibh duine á thabhairt agat chuig an ospidéal 
  * Sháraigh tú an luasteorainn toisc go raibh tú ag freagairt d'éigeandáil i do theach (mar shampla, sceitheadh tine nó gáis) 

Is féidir leat [ Foirm Iarratais Ceallaithe Fógra Muirir Sheasta
](https://www.garda.ie/en/Roads-Policing/Fixed-Charge-Notices/fcn-
cancellation-request-form-new.pdf) a fháil agus [ nótaí treoracha
](https://www.garda.ie/en/roads-policing/fixed-charge-notices/guidance-notes-
and-fcn-cancellation-request-form-and-new-july-19.pdf) maidir leis an bhfoirm
a chomhlánú a fháil ar garda.ie.
