###  Cúiteamh

Má tá ceart nó leas agat i dtalamh arna fáil ag údarás áitiúil trí cheannach
éigeantach, is féidir iarratas a dhéanamh ar chúiteamh (laistigh de 12 mhí ó
dháta an dílsithe). Íocfaidh an t-údarás áitiúil méid áirithe cúitimh leat atá
comhionann le luach (más ann) na talún. Déanfar an luach seo a chaibidil faoin
[ Acht chun Talamh do Thógáil (Cúiteamh a Mheasúnú), 1919.
](http://www.irishstatutebook.ie/1919/en/act/pub/0057/print.html) Má tá
airgead ar bith dlite don údarás áitiúil ar an réadmhaoin (i bhfoirm thobhaigh
ar láithreáin thréigthe nó ordú cúirte le haghaidh íocaíochta), is féidir leis
an údarás áitiúil é seo a dhealú ón gcúiteamh. Má tá an méid atá dlite ar an
réadmhaoin níos mó ná an cúiteamh comhaontaithe, ní íocfar cúiteamh ar bith.
