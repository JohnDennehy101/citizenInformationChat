###  Fíneálacha

Tá fíneálacha iníoctha leis an údarás áitiúil as neamhchomhlíonadh fógraí
reachtúla faoi láithreáin thréigthe, agus mura ndéantar an obair arna hordú ag
an údarás áitiúil. Socraíodh rátaí na fíneála san [ Acht um Láithreáin
Thréigthe 1990
](http://www.irishstatutebook.ie/1990/en/act/pub/0014/index.html) agus
méadaíodh iad de réir an [ Achta Fíneálacha, 2010
](http://www.irishstatutebook.ie/2010/en/act/pub/0008/index.html) . Tá
tuilleadh eolais ar fáil anseo faoin mbealach a ríomhtar rátaí na
bhfíneálacha.

Ar chiontú go hachomair i gcás gach ciona: fíneáil nach mó ná €2,500, chomh
maith le fíneáil nach mó ná €500 do gach lá a leanann an cion agus nach mó ná
€2,500 san iomlán. (Ní áirítear san fhigiúr seo an bhunfhíneáil €2,500 as an
gcion a dhéanamh sa chéad áit.) D’fhéadfaí pianbhreith suas le 6 mhí a
ghearradh ort freisin. Má chinneann an chúirt, d’fhéadfaí fíneáil agus
príosúnacht araon a chur ort.

Ar chiontú nó díotáil toisc nach ndearnadh laistigh de thréimhse ama
leithroinnte na bearta a theastaíonn ón údarás áitiúil ionas nach gá an
réadmhaoin a rangú mar láithreán tréigthe: fíneáil nach mó ná €55,562.50,
chomh maith le fíneáil nach mó ná €4,445 in aghaidh gach lae a leantar den
chion, nó príosúnacht ar feadh téarma nach faide ná 2 bhliain. Má chinneann an
chúirt, d’fhéadfaí fíneáil agus príosúnacht araon a chur ort.
