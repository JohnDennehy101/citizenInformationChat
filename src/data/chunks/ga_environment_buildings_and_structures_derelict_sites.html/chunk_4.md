###  Clár na Láithreán Tréigthe

Ní mór do gach údarás áitiúil clár a choinneáil de gach láithreán tréigthe ina
limistéar, ina luaitear:

  * Suíomh gach láithreán tréigthe 
  * Ainm agus seoladh an úinéara 
  * Sonraí maidir le gníomh ar bith a rinne an t-údarás áitiúil 
  * Luach margaidh reatha gach láithreán arna mheas ag an údarás áitiúil nó ag duine údaraithe. (Iontrálann an t-údarás áitiúil sonraí na luachála ar an gclár agus seirbheálann sé fógra ar úinéir an láithreáin – féach ‘Fógraí Reachtúla’ thíos). 

Má tá an réadmhaoin faoi úinéireacht údaráis áitiúla nó áitithe ag údarás
áitiúil, ní mór a iontráil ar an gclár sonraí faoina bhfuil á dhéanamh leis an
láithreán faoi láthair agus faoina bhfuil beartaithe ag an údarás áitiúil a
dhéanamh leis amach anseo.

Más tusa an t-úinéir, is féidir achomharc a dhéanamh chuig an mBinse Luachála
in aghaidh na luachála. Chun achomharc a dhéanamh, [ líon isteach Achomharc ar
Láithreán Tréigthe ar líne ](https://www.valuationtribunal.ie/appeal-
type/derelict-site-appeal/) laistigh de 28 lá ón bhfógra a fháil, agus is gá
táille a íoc.
