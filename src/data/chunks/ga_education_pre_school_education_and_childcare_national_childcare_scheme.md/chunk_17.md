###  Cad a tharlóidh mura bhfuilim sásta leis an gcinneadh?

Mura bhfuil tú sásta le dámhachtain fóirdheontais nó le méid an
fhóirdheontais, féadfaidh Pobal athbhreithniú a dhéanamh ar an gcinneadh. Ní
mór duit athbhreithniú a iarraidh laistigh de 30 lá oibre ón gcinneadh.

Mura bhfuil tú sásta fós tar éis toradh an athbhreithnithe, tá ceart
achomhairc agat chuig oifigeach achomhairc (neamhspleách ar riarthóir na
scéime). Ní mór duit achomharc a dhéanamh laistigh de 30 lá oibre ó chinneadh
an athbhreithnithe.

Féadfaidh tú faisnéis mhionsonraithe a fháil ar an bpróiseas athbhreithnithe
agus achomhairc i [ dtreoirlínte beartais an NCS
](https://www.ncs.gov.ie/NCS_policy_guidelines.pdf) .
