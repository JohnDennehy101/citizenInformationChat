###  ÍTA agus Liúntas Cúramóra

Féadfaidh daoine a dhéanann tuistiú aonair, a thugann cúram do dhuine dá
leanaí nó do dhuine fásta (ar nós tuismitheora nó siblín) cáiliú anois do ÍTA
agus do Liúntas [ Cúramóra leathráta ](/ga/social-welfare/carers/half-rate-
carers-allowance/) , a fhad agus atá a leanbh is óige faoi bhun 16 bliana
d’aois. (Achtaíodh leasú leis an Acht Leasa Shóisialaigh (Comhdhlúthú), 2005
chun an t-athrú seo a cheadú).

Ciallaíonn seo gur féidir leat ÍTA agus Liúntas Cúramóra Leathráta (LC) a
éileamh go dtí go mbaineann do leanbh is óige 16 bliana amach, a fhad agus a
leanann tú leis na coinníollacha don dá scéim a chomhlíonadh. Anuas air sin,
gheobhaidh tú Méadú do Leanbh Cáilithe (MLC) d’aon leanaí eile sa teaghlach go
dtí go mbainfidh siad 18 mbliana d’aois amach (nó 22 bliain d’aois má tá siad
in oideachas lánaimseartha) fad atá LC agus ÍTA á n-íoc.

Má bhí ÍTA agus LC leathráta á bhfáil agat roimhe seo, agus má rinne leasuithe
athrú aoise ÍTA difear duit, tá tú anois i dteideal chun iarratas a dhéanamh
ar an dá íocaíocht.

Cuimsíonn an fhoráil seo iontrálaithe nua chuig an scéim ÍTA, a bhfuil a
leanbh is óige idir 7 agus 15 bliana, na blianta sin san áireamh, nuair a
cháilíonn siad do Liúntas Cúramóra.
