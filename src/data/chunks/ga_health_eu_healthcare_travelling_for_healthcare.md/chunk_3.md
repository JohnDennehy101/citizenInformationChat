##  An Treoir um Chúram Sláinte Trasteorann

Má tá tú i dteideal seirbhísí sláinte a fháil a chistítear go poiblí agus atá
ar fáil in Éirinn, féadfaidh tú a roghnú chun na seirbhísí siúd a rochtain i
mballstát eile an AE nó an LEE faoin Treoir um Chúram Sláinte Trasteorann.

  * Féadfaidh an chóireáil thar lear a bheith i gcúram sláinte poiblí nó príobháideach. 
  * Is gá roinnt saghsanna de chóireáil a údarú roimh ré. 
  * Íocann tú as an gcúram sláinte agus déanann tú iarratas ar aisíocaíocht ina dhiaidh sin. 
  * Teastaíonn an saghas céanna d’atreorú uait le haghaidh cúram sláinte thar lear a bheadh ag teastáil uait le haghaidh cúram sláinte in Éirinn. Mar shampla, atreorú ó LG (dochtúir teaghlaigh) nó ó chomhairleach ospidéil. 
  * Ní chumhdaítear costais taistil agus costais mhaireachtála thar lear. 

Is féidir níos mó a léamh faoin Treoir um Chúram Sláinte Trasteorann anseo  .
