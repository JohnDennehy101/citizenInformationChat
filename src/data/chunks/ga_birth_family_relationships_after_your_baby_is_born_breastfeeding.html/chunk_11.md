##  Ag filleadh ar an obair agus tú fós i mbun beathú cíche

Más mian leat leanúint ar aghaidh le beathú cíche nuair a fhilleann tú ar an
obair, caithfidh tú d’fhostóir a chur ar an eolas (i scríbhinn) go bhfuil sé
ar intinn agat dul i mbun beathú cíche ag an obair. Ba cheart é seo a
dheimhniú 4 seachtaine ar a laghad roimh an dáta a bhfuil sé beartaithe agat
filleadh ar an obair ó do shaoire mháithreachais. Féadfaidh fostóirí iarraidh
ort teastas breithe an linbh (nó doiciméad éigin eile a dheimhníonn dáta
breithe an linbh) a chur ar fáil.
