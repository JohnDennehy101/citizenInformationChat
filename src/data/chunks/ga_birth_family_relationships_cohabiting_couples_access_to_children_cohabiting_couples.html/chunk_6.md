##  Conas iarratas a dhéanamh ar rochtain

Déantar formhór na n-iarratas ar chaomhnóireacht, coimeád agus rochtain sa
Chúirt Dúiche. I gcásanna áirithe, a bhaineann le cásanna níos casta, is
féidir iarratas a dhéanamh sa Chúirt Chuarda nó san Ard-Chúirt. Tá a rialacha
féin ag gach cúirt maidir le conas iarratas a dhéanamh ar ordú cúirte.

Má tá iarratas á dhéanamh agat ar rochtain, is féidir leat iarratas a dhéanamh
chuig oifig na Cúirte Dúiche sa limistéir ina bhfuil tú nó an freagróir ag
obair nó ina gcónaí ann.

Míníonn an [ tSeirbhís Chúirteanna ](https://services.courts.ie/Family-
Law/arrangements-for-children/access) na céimeanna a bhaineann le hiarratas a
dhéanamh chuig oifig Chúirte Dúiche:

  1. [ Smaoinigh ar idirghabháil agus comhairle dlí ](https://services.courts.ie/Family-Law/arrangements-for-children/how-to-apply-for-guardianship-custody-or-access/how-to-apply-for-guardianship-custody-or-access-outside-dcfl/step-1-consider-mediation-and-legal-advice)
  2. [ Déan cinneadh cén áit a ndéanfaidh tú d'iarratas ](https://services.courts.ie/Family-Law/arrangements-for-children/how-to-apply-for-guardianship-custody-or-access/how-to-apply-for-guardianship-custody-or-access-outside-dcfl/step-2-decide-where-to-make-your-application)
  3. [ Íoslódáil agus comhlánaigh an páipéarachas. ](https://services.courts.ie/Family-Law/arrangements-for-children/how-to-apply-for-guardianship-custody-or-access/how-to-apply-for-guardianship-custody-or-access-outside-dcfl/step-3-download-and-complete-paperwork) Mura féidir leat foirm a íoslódáil, féadfaidh tú í a iarraidh ó d’oifig Chúirte áitiúil. 
  4. [ Déan na doiciméid a sheirbheáil agus cuir cruthúnas ar sheirbheáil ar fáil. ](https://services.courts.ie/Family-Law/arrangements-for-children/how-to-apply-for-guardianship-custody-or-access/how-to-apply-for-guardianship-custody-or-access-outside-dcfl/step-5-serve-the-documents-and-provide-proof-of-service) Ní mór duit cóip den iarratas a sheoladh chuig gach páirtí. 
  5. [ Doiciméid a thaisceadh in oifig na cúirte ](https://services.courts.ie/Family-Law/arrangements-for-children/how-to-apply-for-guardianship-custody-or-access/how-to-apply-for-guardianship-custody-or-access-outside-dcfl/step-6-lodge-documents-with-court-office)
  6. [ Freastal ar éisteacht chúirte ](https://services.courts.ie/Family-Law/arrangements-for-children/how-to-apply-for-guardianship-custody-or-access/how-to-apply-for-guardianship-custody-or-access-outside-dcfl/step-8-receive-a-court-order)

Má tá ceachtar agaibh i do chónaí nó ag obair i mBaile Átha Cliath,
d’fhéadfadh gur Oifig Dlí Teaghlaigh na Cúirte Dúiche i mBaile Átha Cliath, ar
a dtugtar Teach an Charnáin, a bheidh i d’oifig áitiúil. Tá an próiseas
iarratais do dhaoine atá ag [ déanamh iarratais i dTeach an Charnáin
](https://services.courts.ie/Family-Law/arrangements-for-children/how-to-
apply-for-guardianship-custody-or-access/how-to-apply-for-guardianship-
custody-or-access-in-dcfl/step-2-book-appointment-at-dolphin-house) difriúil
leis an bpróiseas don chuid eile den tír.
