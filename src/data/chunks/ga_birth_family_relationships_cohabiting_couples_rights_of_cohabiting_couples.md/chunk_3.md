##  Cad é comhchónaí?

Tugtar ‘comhchónaí’, amanna, ar chónaí le duine.

Lánúin é lánúin chomhchónaithe a chónaíonn le chéile i gcaidreamh tiomanta
agus collaí, nach bhfuil pósta lena chéile agus nach bhfuil i bpáirtnéireacht
shibhialta. Is féidir le lánúineacha nach den ghnéas céanna nó den ghnéas
céanna iad a bheith i gceist le lánúineacha comhchónaithe. Is féidir le
caidreamh comhchónaithe leanúint de bheith ina chaidreamh ‘collaí’ fiú mura
caidreamh gnéasach é.

Má chónaíonn sibh le chéile, d’fhéadfaí fear agus bean chéile dlí choitinn a
thabhairt oraibh, amanna. Níl a leithéid ann agus fear agus bean chéile dlí
choitinn i reachtaíocht na hÉireann. Bíonn cearta áirithe ag lánúineacha a
chónaíonn le chéile anois, áfach, má thagann deireadh leis an gcaidreamh (trí
bhás nó idirscaradh), cé go mbraitheann seo ar cé chomh fada a chónaigh sibh
le chéile agus cé acu an bhfuil nó nach bhfuil leanaí agaibh le chéile (féach
Scéim sásaimh do lánúineacha comhchónaithe).
