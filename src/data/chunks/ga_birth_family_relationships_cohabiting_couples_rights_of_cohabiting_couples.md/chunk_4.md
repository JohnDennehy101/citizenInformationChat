##  Cén ceart atá ag páirtnéircomhchónaithe?

Cé go mbíonn cearta áirithe ag lánúineacha a chónaíonn le chéile anois i gcás
go bhfaigheann ceachtar páirtnéir bás, nó go gcliseann ar do chaidreamh, níl
na cearta agus na hoibleagáidí céanna dlíthiúla ag lánúineacha comhchónaithe
atá ag lánúineacha pósta nó páirtnéireachtaí sibhialta. Imríonn seo tionchar
ar eachtraí tábhachtacha saoil, réadmhaoin a cheannach, leanaí a thabhairt ar
an saol agus oidhreacht san áireamh.

Mar shampla, má tá tú ag cónaí le do pháirtnéir agus má fhaigheann tú bás gan
uacht, níl aon cheart uathoibríoch ag do pháirtnéir aon sciar de d’eastát
(réadmhaoin, airgead agus iarmhais) a fháil, is cuma cé chomh fada a bhí sibh
ag cónaí le chéile.

Fiú má rinne do pháirtnéir soláthar duit ina n-uacht, íocann páirtnéirí
comhchónaithe Cáin Fháltas Caipitiúil (CFC) ag 33% ar bhronntanais/oidhreacht
ar fiú breis agus €16,250 iad. Ach má fhaigheann tú bronntanas nó oidhreacht ó
do chéile (d’fhear céile nó do bhean chéile) nó do pháirtnéir sibhialta, níl
ort Cáin Fháltas Caipitiúil (CFC) a íoc.

Nuair a chuirtear na difríochtaí dlíthiúla san áireamh idir bheith pósta agus
cónaí le chéile, cuirtear roinnt de na saincheisteanna in iúl ar an leathanach
seo ar cheart duit breithniú a dhéanamh orthu má tá tú ag cónaí le do
pháirtnéir:

  * Cearta réadmhaoine 
  * Cearta réadmhaoine tar éis gur chlis ar chaidreamh comhchónaithe 
  * Scéim sásaimh do lánúineacha comhchónaithe 
  * Caomhnóireacht dhlíthiúil leanaí 
  * Coimeád leanaí 
  * Cearta rochtana a bhaineann le leanaí 
  * Uchtáil 
  * Altramú 
  * Cearta oidhreachta 
  * Cothabháil 
  * Comhaontuithe comhchónaithe 
