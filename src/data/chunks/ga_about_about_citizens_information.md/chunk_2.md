##  Fúinn

Is é an [ Bord um Fhaisnéis do Shaoránaigh (BFS) ](/ga/) an comhlacht
reachtúil atá freagrach as tacú le soláthar faisnéise, comhairle agus
abhcóideachta faoi réimse leathan seirbhísí poiblí agus sóisialta. Cuireann sé
an láithreán gréasáin um Fhaisnéis do Shaoránaigh www.citizensinformation.ie
ar fáil agus tacaíonn sé le líonra deonach na nIonad Faisnéise do Shaoránaigh
agus leis an tSeirbhís Teileafóin um Fhaisnéis do Shaoránaigh 0818 07 4000.
Cuireann sé maoiniú agus tacaíocht ar fáil freisin don tSeirbhís Bhuiséadta
agus Chomhairle Airgid (MABS) 0818 07 2000.

Cuireann [ citizensinformation.ie ](/ga/my-situation/categorytree/) faisnéis
chuimsitheach ar fáil ar gach gné de na seirbhíisí poiblí agus de
theidlíochtaí do shaoránaigh in Éirinn. Bailimid faisnéis ó roinnt ranna agus
gníomhaireachtaí rialtais éagsúla agus cinntímid go bhfuil an fhaisnéis go
léir agat atá de dhíth agus go bhfuil sí curtha i láthair ar bhealach
sothuigthe.

Dearadh an suíomh d'aon turas thart ar riachtanais úsáideoirí le haghaidh na
dtréimhsí sin sa saol nuair a bhíonn faisnéis de dhíth ort faoi do chearta
agus faoin mbealach iarratas a chur isteach do sheirbhísí Stáit in Éirinn.

Forbraíodh citizensinformation.ie ag [ Bord um Fhaisnéis do Shaoránaigh
](https://www.citizensinformationboard.ie/) (Comhairle mar a bhí roimhe seo)
chun áit an tsuímh ghréasáin Oasis a ghlacadh agus tá sé á chothabháil ag an
mBord chomh maith. Is tionscnamh de chuid ríomhsheirbhísí Rialtas na hÉireann
é suíomh gréasáin citizensinformation.ie, agus cuireadh ar bun é faoi chéad
phlean gnímh an Rialtais don tSochaí Faisnéise. Rinneamar suíomh maidir le
riaráistí cíosa agus morgáiste a fhorbairt i gcomhar leis an tSeirbhís
Buiséadaithe agus Comhairle Airgid (SBCA) freisin. Tugtar [ keepingyourhome.ie
](http://www.keepingyourhome.ie/index.html.ga) ar an suíomh seo.
