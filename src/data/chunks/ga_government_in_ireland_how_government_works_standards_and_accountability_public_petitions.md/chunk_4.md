##  An próiseas cinnidh

Seolann tú d’achainí chuig an gComhchoiste um Achainíocha Poiblí. Caithfidh an
Comhchoiste cinneadh a dhéanamh ar dtús faoi cibé acu an gcomhlíonann nó nach
gcomhlíonann sé buanorduithe na Dála agus an tSeanaid (pdf). Má dhéanann sé an
cinneadh go bhfuil sé comhlíontach, déanfaidh sé breithniú ar d’achainí.

Nuair a dhéantar breithniú ar d’achainí, féadfaidh an Comhchoiste cuireadh a
thabhairt duit teacht os a chomhair. Anuas air sin, féadfaidh sé fianaise ó
bhéal nó scríofa a lorg ón roinn ábhartha rialtais, chomh maith le comhlachtaí
ábhartha eile. Chomh maith leis sin, is féidir leis na rudaí seo a leanas a
dhéanamh:

•D’achainí a atreorú chuig coiste parlaiminteach éigin eile go ndéanfar
breithniú breise uirthi

•D’achainí a atreorú chuig ombudsman nó comhlacht rialála nó sásaimh éigin

Tar éis a mbreithniúcháin a dhéanamh, déanann an Comhchoiste cinneadh ar cén
gníomh breise a ghlacfaidh sé. Féadtar a áireamh leis seo moltaí a thabhairt
don Dáil, agus a iarraidh go ndéanann an Dáil díospóireacht ar an tuairisc
seo.

Má dhéanann an Comhchoiste an cinneadh nach dteastaíonn breis gníomhaíochta,
dúnfar d’achainí. Tabharfar fógra duit faoi chinneadh deiridh an Chomhchoiste.

Is féidir eolas agus comhairle bhreise ar an bpróiseas achainíocha a fháil ón
gCléireach leis an gComhchoiste um Achainíocha Poiblí Tá iosta achainíocha a
seoladh ar aghaidh cheana féin ar fáil ar láithreán gréasáin Thithe an
Oireachtais.
