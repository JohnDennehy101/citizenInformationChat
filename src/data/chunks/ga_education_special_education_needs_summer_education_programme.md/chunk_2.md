##  Cad é an Clár Oideachais Samhraidh?

Cuireann an Clár Samhraidh tacaíochtaí oideachais ar fáil i rith an tsamhraidh
do leanaí a bhfuil riachtanais speisialta acu agus dóibh siúd is mó atá i
mbaol bheith faoi mhíbhuntáiste oideachasúil.

Áiríodh le Clár Samhraidh 2023:

  * Clár samhraidh scoilbhunaithe do leanaí a bhfuil riachtanais speisialta oideachais acu i ranganna speisialta, scoileanna speisialta agus scoileanna príomhshrutha 
  * Soláthar atá bunaithe sa bhaile do leanaí a bhfuil riachtanais chasta acu (nuair nach bhfuil clár scoilbhunaithe ar fáil) 
  * Campaí samhraidh i scoileanna DEIS a dhíríonn ar uimhearthacht agus litearthacht 

Bhí an deis ag gach bunscoil agus iar-bhunscoil, scoileanna DEIS san áireamh,
clár samhraidh a sholáthar do dhaltaí príomhshrutha ag a bhfuil riachtanais
chasta agus dóibh siúd is mó atá i mbaol bheith faoi mhíbhuntáiste
oideachasúil.

Tá an Clár Samhraidh bunaithe ar July Provision, a thug an Roinn Oideachais do
leanaí a bhfuil riachtanais speisialta oideachais acu i mblianta roimhe seo.
