##  Cearta mar thiarna talún

Tá ceart i dtaobh an mhéid seo a leanas agat:

  * An cíos a shocrú 
  * An cíos ceart a fháil ar an dáta a bhíonn sé dlite – ach féach ‘Tionóntachtaí príobháideacha agus glacadóireacht' thíos 
  * Aon táillí a fháil a bhaineann leis an maoin (ciallaíonn seo cánacha agus dleachtanna nó íocaíochtaí) 
  * Deireadh a chur le tionóntacht i rith na chéad 6 mhí gan cúis a thabhairt 
  * Faoi chúinsí áirithe – deireadh a chur le tionóntacht níos déanaí 
  * Bheith curtha ar an eolas faoi cé a ghnáthchónaíonn sa mhaoin (ní áirítear leis seo cuairteoirí thar oíche nó gearrfhanacht) 
  * Bheith curtha ar an eolas ar aon deisiúcháin a theastaíonn 
  * Rochtain réasúnta a bheith faighte ar an maoin chun tabhairt faoi dheisiúcháin 
  * Gnáth-iniúchtaí a dhéanamh ag am a chomhaontaítear go frithpháirteach 
  * Díospóidí a atreorú chuig an BTC – ach amháin má chomhlíon tú an oibleagáid atá ort chun an tionóntacht a chlárú - féach thíos 
  * I gcás tionóntachtaí príobháideacha – cinneadh a dhéanamh cé acu an féidir nó nach féidir leis an tionónta tionóntacht a fholigean nó a shannadh. Má dhiúltaíonn tú ligean do thionónta tionóntacht a shannadh nó a fholigean, áfach, is féidir leis an diúltú seo an ceart a bhronnadh ar an tionónta chun deireadh a chur le tionóntacht téarma sheasta roimh a dáta éagtha. 
  * I gcás tionóntachtaí príobháideacha amháin – athbhreithniú a dhéanamh ar an gcíos gach 2 bhliain, murach go bhfuil an mhaoin i gCrios Brú Cíosa agus gur thosaigh an tionóntacht an 24 Nollaig 2016 (déantar cíosanna CFT a athbhreithniú gach 12 mhí, nó de réir an chomhaontaithe tionóntachta) 

Is féidir leat níos mó a léamh inár gcáipéis Méaduithe cíosa i dtithíocht
phríobháideach ar cíos.

**Níl** an ceart agat i dtaobh an mhéid seo a leanas:

  * Teach do thionónta a iontráil gan chead 
  * Maoin do thionónta a ghlacadh nó a choimeád – fiú murar íoc siad an cíos 
  * Cíos níos airde ná an ráta margaidh a ghearradh ar an maoin 
  * Pionós a ghearradh ar do thionónta as díospóid a thabhairt aníos leis an BTC. 
