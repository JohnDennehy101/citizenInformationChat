##  Conas a athraím m'ainm?

Ní leagtar amach i ndlí na hÉireann conas d’ainm a athrú. Ciallaíonn sé seo
gur féidir leat an t-ainm a úsáideann tú go coitianta a athrú trí ainm nua a
úsáid.

D’fhéadfadh go mbeadh deacracht agat, áfach, d’ainm nua a chruthú do
chomhlachtaí poiblí agus príobháideacha (mar shampla, d’ionad oibre, do scoil,
do na Coimisinéirí Ioncaim nó do Sheirbhís na bPasanna) gan doiciméad
oifigiúil a thagraíonn don athrú.

**Cruthúnas a fháil ar athrú ainm**

Más mian leat cruthúnas scríofa go bhfuil d’ainm athraithe agat, is féidir
leat _Gníomhas Aonpháirtí_ a shíniú. Is doiciméad dlíthiúil é Gníomhas
Aonpháirtí a deir go ndéanfaidh tú beart ar leith ón dáta a síníonn tú é.
Ciallaíonn sé seo ón dáta a shíníonn tú an Gníomhas Aonpháirtí, is féidir leat
a dhearbhú go dleathach:

  * Nach bhfuil tú ag baint úsáide as do sheanainm a thuilleadh 
  * Go n-úsáidfidh tú d’ainm nua i gcónaí 
  * Go mbeidh tú ag iarraidh go nglaofaí ort le d'ainm nua 

Ní gá duit Gníomhas Aonpháirtí a shíniú má tá tú ag athrú d’ainm tar éis
pósadh – féach thíos.
