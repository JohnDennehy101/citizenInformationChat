##  Saoránacht Éireannach trí uchtáil

Faoin [ Acht um Náisiúntacht agus Saoránacht Éireannach 1956
](http://www.irishstatutebook.ie/eli/1956/act/26/section/11/enacted/en/html#sec11)
, má uchtaíonn saoránach Éireannach nó lánúin leanbh nach saoránach Éireannach
é/í, is saoránach Éireannach an leanbh uchtaithe.

Má uchtaíonn saoránach Éireannach atá ina chónaí thar lear leanbh thar lear,
ba cheart dó/di iarratas a dhéanamh ar an uchtáil a iontráil [ i gClár na
n-Uchtálacha Idir tíortha ](https://aai.gov.ie/en/who-we-are/inter-
country/rica.html) . Nuair atá sí cláraithe, tá an stádas dlíthiúil céanna ag
an uchtáil agus a bheadh i gceist dá ndéanfaí an uchtáil sa Stát.

Má tá saoránach Éireannach atá ina chónaí sa Stát i mbun uchtála eachtraigh a
bheith aitheanta anseo, caithfear nósanna [ imeachta inimirce áirithe a
chomhlíonadh ](http://www.inis.gov.ie/en/INIS/Pages/Foreign%20Adoption) .
Ionas go mbeidh an leanbh uchtaithe in ann ag teacht isteach sa Stát, ní mór
duit imréiteach inimirce a fháil roimh ré ón Roinn Dlí agus Cirt. Ní cheadófar
an t-imréiteach seo ach amháin nuair a bheidh an nós imeachta measúnaithe
curtha i gcrích go hiomlán ag na tuismitheoirí uchtála a bheartaíonn uchtáil a
dhéanamh thar lear agus dearbhú déanta ina bhfabhar ag [ Údarás Uchtála na
hÉireann ](https://www.aai.gov.ie/en/) . Tugtar [ uchtáil idir tíortha
](/ga/birth-family-relationships/adoption-and-fostering/intercountry-
adoption/) air seo.
