##  Oideachas do leanaí le riachtanais speisialta

Má tá [ riachtanais speisialta oideachais ](/ga/education/special-education-
needs/special-education/) ag do leanbh, is féidir leo freastal ar
ghnáthranganna i scoileanna príomhshrutha nó i ranganna speisialta sna
scoileanna seo. Is féidir go bhfaighidh siad tacaíocht bhreise oideachais ó
mhúinteoirí oideachais speisialta agus tacaíocht chúraim ó chúntóirí
riachtanas speisialta (CRSanna).

Má tá riachtanais speisialta oideachais ag do leanbh, ba chóir duit labhairt
leis an bpríomhoide scoile faoin gcineál oideachais a bheadh oiriúnach do
riachtanais do pháiste. Is féidir leat teagmháil a dhéanamh freisin le [
d'Eagraí Riachtanas Speisialta Oideachais áitiúil ](https://ncse.ie/seno-
contact-list) le fáil amach cad iad na tacaíochtaí foghlama nó na hacmhainní
breise a d'fhéadfadh a bheith ar fáil.

Is féidir leat tuilleadh a léamh faoi [ oideachas riachtanas speisialta i
mbunscoileanna ](/ga/education/special-education-needs/special-needs-
education-primary-schools/) agus in [ oideachas riachtanas speisialta in iar-
bhunscoileanna ](/ga/education/special-education-needs/post-primary-education-
for-students-with-special-needs/) .

Cuireann an Roinn Oideachais agus Scileanna faisnéis ar fáil do thuismitheoirí
agus do chaomhnóirí maidir le [ conas is féidir le do leanbh tacaíocht bhreise
teagaisc a fháil ar scoil (pdf) ](https://www.education.ie/en/The-Education-
System/Special-Education/a-new-model-for-allocating-special-education-
teachers-to-mainstream-schools.pdf) . Tá leabhrán eolais foilsithe ag an
gComhairle Náisiúnta um

Oideachas Speisialta (NCSE) do thuismitheoirí, [ Leanaí le Riachtanais
Speisialta Oideachais (pdf) ](http://ncse.ie/wp-
content/uploads/2014/10/ChildrenWithSpecialEdNeeds1.pdf) .
