###  Cad a chaithfidh tú a dhéanamh chun deireadh a chur leis an gconradh

Caithfidh tú a rá leis an soláthraí go bhfuil an conradh á fhoirceannadh - is
féidir leat é seo a dhéanamh ó bhéal nó i scríbhinn.

Ní mór aon earraí a fuair tú faoin gconradh seirbhíse a thabhairt ar ais don
soláthraí mura rud é go gcruthódh sé seo míchaoithiúlacht dhíréireach duit nó
go ndéanfadh sé damáiste do do mhaoin. Mar mhalairt air sin, féadfaidh tú
aontú don soláthraí na hearraí a bhailiú nó a thabhairt ar ais. Féadfaidh an
soláthraí d’aisíocaíocht a choinneáil siar mura gcloíonn tú leis an méid a
comhaontaíodh maidir le bailiú nó tabhairt ar ais na n-earraí.

Níl cead agat an tseirbhís atá á cur ar ceal agat a úsáid agus ní mór duit a
chinntiú nach n-úsáideann aon duine eile í.

I gcás ina gcuirtear deireadh le conradh seirbhíse, déantar aon chonradh
coimhdeach a fhoirceannadh go huathoibríoch freisin. Is conradh coimhdeach é
aon chomhaontú dlíthiúil a bhunaítear sa bhreis ar an mbunchonradh.
