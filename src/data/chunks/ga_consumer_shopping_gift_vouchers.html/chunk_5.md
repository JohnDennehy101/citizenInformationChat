##  Cad is cárta bronntanais airgid leictreonach ann?

Go ginearálta, is cártaí iad _cártaí bronntanais airgid leictreonacha_ (mar
shampla, cártaí bronntanais One4all), is féidir a úsáid i siopaí éagsúla.

Na rialacha a bhaineann le cártaí bronntanais airgid leictreonacha:

  * Sula gceannaíonn tú an cárta, ní mór insint duit faoi na coinníollacha a bhaineann le húsáid an chárta r-airgead, lena n-áirítear aon táillí 
  * Caithfidh táillí a bheith comhréireach agus ar aon dul leis na costais a thabhaíonn an gnóthas a eisíonn an cárta chugat 

Rialaítear cártaí bronntanais airgid leictreonacha faoi [ Rialacháin na
gComhphobal Eorpach (Airgead Leictreonach) 2011
](http://www.irishstatutebook.ie/eli/2011/si/183/made/en/print) . Tá an Banc
Ceannais freagrach as na rialacháin seo a fhorfheidhmiú.
