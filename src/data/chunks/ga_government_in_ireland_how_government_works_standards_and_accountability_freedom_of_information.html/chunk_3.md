##  Eagraíochtaí atá cumhdaithe ag SF

Baineann dlíthe SF le comhlachtaí poiblí, murach go bhfuil siad díolmhaithe. I
measc na gcomhlachtaí SF, tá:

•Ranna rialtais

•Comhlachtaí a bunaíodh faoi Acht an Oireachtais (mar shampla, bunaíodh an
Coimisiún um Iomaíocht agus Cosaint Tomhaltóirí faoin Acht um Iomaíocht agus
Cosaint Tomhaltóirí, 2014), nó a bhunaigh Aire nó an Rialtas

•Cuideachta ina sealbhaítear tromlach na scaireanna ag nó thar ceann Aire
Rialtais, nó aon chinn dá fhochuideachtaí

•Institiúid ardoideachais a chistítear go poiblí

•Roinnt comhlachtaí neamhphoiblí a fhaigheann go leor cistiú poiblí

Tá liosta iomlán de chomhlachtaí SF ar láithreán gréasáin an aonaid bheartais
SF.

Bíonn roinnt eolas, fiú má bhíonn sé á choimeád ag comhlacht SF, díolmhaithe ó
SF (féach ‘Do chearta faoi SF’ thíos).

Más mian leat eolas a iarraidh atá á choimeád fút ag cuideachta nó eagraíocht
nach bhfuil sa liosta, is féidir leat iarratas duine ar a shonraí a dhéanamh
faoin dlí um chosaint sonraí (an RGCS).

Scéimeanna foilsithe

Caithfidh scéim foilsithe a bheith i bhfeidhm ag comhlachtaí SF. Ciallaíonn
seo gur cheart don chomhlacht SF a mhéid eolais agus is féidir a fhoilsiú ar
bhealach atá oscailte agus éasca le teacht air, gan iarraidh SF a bheith ag
teastáil. Ba cheart an t-eolas seo a fhoilsiú faoi na teidil seo a leanas:

•Eolas faoin gcomhlacht

•Seirbhísí nach gcuirtear ar fáil don phobal

•Próisis chinnteoireachta do thograí móra beartais

•Eolas airgeadais

•Soláthar

•Logleabhar nochta SF agus eolas eile atá le foilsiú go rialta
