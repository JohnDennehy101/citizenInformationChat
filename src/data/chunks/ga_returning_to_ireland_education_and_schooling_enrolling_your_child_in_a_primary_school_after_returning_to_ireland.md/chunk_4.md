##  Céim 2: Cuardaigh scoileanna i do cheantar

Is féidir leat bunscoileanna a chuardach de réir cineáil agus limistéir ag
baint úsáide as an uirlis [ Aimsigh Scoil
](https://www.education.ie/ga/Aimsigh-Scoil/) de chuid na Roinne Oideachais.
Is féidir leat torthaí do chuardaigh a scagadh de réir éiteas, teanga
teagaisc, agus inscne. Tabharfar léarscáil duit a thaispeánfaidh na scoileanna
a chomhlíonann do rogha. Is féidir leat scoil aonair a roghnú nó an liosta
iomlán a fheiceáil. Is féidir leat sonraí faoi gach scoil a fheiceáil, lena
n-áirítear clárú iomlán, sonraí teagmhála agus tuairiscí cigireachta scoile
aonair.

Is féidir leat rochtain a fháil ar [ scarbhileog freisin ina liostaítear na
bunscoileanna ](https://www.education.ie/ga/Foilseacháin/Staitisticí/Sonraí-
ar-Scoileanna-Aonair/) uile agus lena n-áirítear sonraí faoi mhéideanna ranga
agus sonraí teagmhála.

Tá suíomh gréasáin ag an gcuid is mó de na scoileanna le heolas faoi a
n-éiteas, polasaithe, curaclam agus gníomhaíochtaí seach-churaclaim atá ar
fáil. Mura bhfuil an fhaisnéis ar fáil ar líne, is féidir leat teagmháil a
dhéanamh go díreach leis an scoil agus an fhaisnéis atá uait a iarraidh.
