###  Conas a íocfaidh tú CBL agus táillí custaim

Tá dhá bhealach ann a gcuirtear CBL agus táillí custaim i bhfeidhm ar
cheannacháin incháilithe ón RA:

  1. Is féidir leis an ngnólacht clárú leis na Coimisinéirí Ioncaim agus CBL na hÉireann agus aon dleachtanna iníoctha a bhailiú **nuair a bhíonn tú ag ceannach ar líne** . Níor cheart go mbeadh ort aon CBL RA a íoc ar do cheannachán. Ní bheidh ort a thuilleadh táillí Ioncaim a íoc ar sheachadadh. 
  2. Mura bhfuil an gnó cláraithe leis na Coimisinéirí Ioncaim, d’fhéadfadh go mbeadh **do phacáiste faoi réir CBL agus táillí eile ar theacht isteach go hÉirinn ón RA** . Comhlánóidh an tseirbhís poist nó an chuideachta cúiréireachta a sheachadann an pacáiste na dearbhuithe custaim ábhartha, lena n-áirítear an áit a monaraítear an táirge. Gheobhaidh tú bille ón gcuideachta cúiréireachta nó poist sula seachadfar do phacáiste. Bíonn táille riaracháin ag an gcuideachta de ghnáth. Athraíonn na táillí agus d’fhéadfadh íostáille a bheith i gceist (idir €10 agus €15). 
