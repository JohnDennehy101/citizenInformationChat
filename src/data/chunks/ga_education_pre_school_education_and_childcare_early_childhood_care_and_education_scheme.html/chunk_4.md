###  Raon aoise incháilithe

Ó Mheán Fómhair 2016, is féidir le leanaí tosú le COLÓ nuair a bhaineann siad
3 bliana d’aois amach agus leanúint ar aghaidh leis go dtí go n-aistrítear iad
go dtí an bhunscoil (más rud é nach bhfuil siad níos aosta ná 5 bliana, 6 mhí
ag deireadh na scoilbliana). Ní féidir le páistí clárú sa réamhscoil ach i mí
Meán Fómhair. Níl aon phointe iontrála ann i mí Eanáir agus i mí Aibreáin.

Ó Mheán Fómhair 2018, beidh leanaí in ann tosú le COLÓ nuair a bhaineann siad
2 bhliain, 8 mí d’aois amach agus leanúint ar aghaidh leis go dtí go
n-aistrítear iad go dtí an bhunscoil (más rud é nach bhfuil siad níos aosta ná
5 bliana, 6 mhí ag deireadh na scoilbliana). Ní bheidh leanaí in ann clárú sa
réamhscoil ach amháin i mí Mheán Fómhair. As seo amach ní ghlacfar le pointí
iontrála i mí Eanáir ná san Aibreán.

Cuireann Coistí Cúram Leanaí Éireann [ féilire cáilitheachta ar fáil a
thaispeánann cathain is féidir le do leanbh páirt a ghlacadh sa chlár COLÓ
](https://www.gov.ie/en/publication/2459ee-early-childhood-care-and-education-
programme-ecce/) .

**Díolúintí ón riail aoise**

Más rud é go bhfuil do leanbh os cionn na haoise incháilitheachta de bharr
riachtanais speisialta d’fhéadfadh sé nó sí a bheith i dteideal díolúine a
fháil ó uasteorainn aoise na Scéime COLÓ.
