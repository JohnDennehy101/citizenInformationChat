###  Leanaí faoi riachtanais speisialta

Tugadh isteach don chéad uair **Múnla um Rochtain agus Chuimsiú (MRC)** ar an
25 Meitheamh 2016 le haghaidh leanaí ag tosú COLÓ i Meán Fómhair 2016. Tugann
MRC tacaíocht do mhúnla páiste-lárnach, ina gcuimsítear seacht leibhéal de
thacaíocht leanúnach, ó leibhéil uilíocha go leibhéil spriocdhírithe, agus iad
go léir bunaithe ar riachtanais an linbh agus an tsoláthróra réamhscolaíochta.
Cuireann an múnla tacaíochtaí oiriúnaithe agus praiticiúla ar fáil, bunaithe
ar riachtanais.

Réimse tacaíochtaí uilíocha atá ar fáil i Leibhéil 1 – 3 den mhúnla a ndearadh
chun cultúr cuimsitheach a chur chun cinn agus chun tacaíocht a thabhairt leis
laistigh de réamhscoileanna trí thionscnaimh oideachasúla agus fhorbraíochta ó
thaobh acmhainne de spreagadh i measc soláthróirí agus cleachtóirí. Áit a
gceapann soláthróir seirbhíse réamhscolaíochta, i gcomhpháirtíocht le
tuismitheoir, gur seans go bhfuil gá le tacaíochtaí breise chun freastal ar
riachtanais linbh ar leith, is féidir leo iarratas a dhéanamh faoi leibhéil
4-7 den mhúnla ar chineál amháin tacaíochta spriocdhírithe, nó ar níos mó
cineálacha más gá.

D’fhéadfadh na rudaí seo a leanas bheith i gceist le tacaíochtaí
spriocdhírithe breise: sainchúram luathóige agus comhairle agus meantóireacht
oideachasúil (leibhéal 4); trealamh, gléasanna agus mionathruithe
speisialaithe(leibhéal 5); tacaíochtaí teiripeacha (leibhéal 6); nó
caipitíocht bhreise chun cúnamh breise a mhaoiniú sa seomra naíonra COLÓ
(leibhéal 7).

Nuair a bheidh cinneadh déanta agat maidir le naíonra le haghaidh do linbh,
déanfaidh do sholáthróir seirbhíse réamhscolaíochta, i gcomhpháirtíocht
leatsa, measúnú maidir leis na tacaíochtaí a bheidh ag teastáil chun
rannpháirtíocht do linbh sa naíonra a chinntiú.

Áit a gceaptar go bhfuil tacaíocht bhreise de dhíth ar do leanbh, is féidir le
do sholáthróir seirbhíse réamhscolaíochta, i gcomhpháirtíocht leatsa, iarratas
a dhéanamh le haghaidh tacaíochtaí spriocdhírithe faoin MRC.

Cuireann an [ láithreán gréasáin MRC eolas le haghaidh Tuismitheoirí
](https://aim.gov.ie/parents/) agus [ Ceisteanna Coitianta
](http://www.preschoolaccess.ie/faqs/) ar fáil maidir leis na tacaíochtaí atá
ar fáil. Beidh an Coiste Cúram Leanaí Cathrach nó Contae in ann eolas a
thabhairt duit, chomh maith le treoir maidir leis an MRC.  
