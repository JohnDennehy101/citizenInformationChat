##  Eolas

Soláthraíonn an scéim Cúraim agus Oideachais Luath-Óige (COLÓ) cúram agus
oideachas luath-óige do leanaí atá in aois réamhscolaíochta. Is féidir le
páistí COLÓ (ECCE) a thosú nuair a bhíonn siad 2 bhliain agus 8 mí d'aois agus
leanann siad ar aghaidh go dtí go n-aistríonn siad chuig an mbunscoil (ar
choinníoll nach bhfuil siad níos sine ná 5 bliana agus 6 mhí ag deireadh na
bliana réamhscoile).

Íocann an Stát táille chaipitíochta le gach naíonra agus seirbhís cúram lae
atá páirteach sa scéim. Mar chúiteamh air sin, cuireann siad seirbhísí
réamhscolaíochta ar fáil saor in aisce do gach leanbh atá san aois cháilithe
ar feadh líon áirithe uaireanta an chloig ar feadh líon áirithe seachtainí
(Féach thíos ‘Conas a chuirtear an scéim COLÓ ar fáil’).

Ní chuireann tosnú an [ Scéime Náisiúnta Cúraim Leanaí (NCS)
](/ga/education/pre-school-education-and-childcare/national-childcare-scheme/)
isteach ar ECCE. Féadfaidh tú tacaíocht airgeadais a fháil ón NCS i dtreo
chostas cúram leanaí ar feadh na n-uaireanta a chaitear lasmuigh den
réamhscoil. Is féidir leat níos mó a léamh ar [ ncs.gov.ie
](https://ncs.gov.ie/en/childcare-schemes/) .
