##  Rataí

Ní ghearrtar aon táille ar thuismitheoirí i gcomhair na n-uaireanta naíonra nó
cúram lae a chuirtear ar fáil faoin scéim COLÓ. Íocann an Stát an naíonra nó
an tseirbhís cúram lae as na huaireanta COLÓ sin trí mheán táille
caipitíochta. Má tá do leanbh ag freastal ar feadh uaireanta breise beidh ort
íoc as na huaireanta sin ar an ngnáthbhealach.

Féadfaidh seirbhís costas a ghearradh ar thuismitheoirí as gníomhaíochtaí
breise. Caithfidh siad sin a bheith roghnach agus caithfidh an tseirbhís
gníomhaíochtaí oiriúnacha eile a chur ar fáil do leanaí nach bhfuil ag glacadh
páirte sna gníomhaíochtaí roghnacha sin ar gá íoc astu.

**Éarlaisí áirithinte**

Is féidir leis an tseirbhís éarlais a éileamh uait chun áit a áirithint dod
leanbh. Tá uasteorainn ar aon éarlais a éilítear uait - méad an ráta
caipitíochta cuí faoi dhó - agus caithfidh an tseirbhís an t-airgead seo a
aisíoc leat roimh tús mí Deireadh Fómhair sa bhliain ina thosaíonn do leanbh
ag freastal ar an tseirbhís.

**Rátaí caipitíochta do sholáthraithe seirbhíse**

Cuirtear an táille sheachtainiúil chaipitíochta ar fáil le linn na
scoilbhliana le haghaidh soláthróirí seirbhísí cúram lae agus soláthróirí
seirbhísí seisiúnacha. Seans gur mbeadh naíonraí cúram lae agus naíonraí
seisiúnacha a bhfuil foireann ardcháilíochtaí acu i dteideal táille
chaipitíochta níos airde.  
