###  Féinmharú agus cúnamh le féinmharú

Tá an dlí maidir le féinmhárú leagtha síos [ i Alt 2 don Acht um Dlí Choiriúil
(Féinmharú) 1993.
](http://www.irishstatutebook.ie/1993/en/act/pub/0011/sec0002.html#zza11y1993s2)
Ní coir é an féinmharú féin ná iarracht a dhéanamh tú féin a mharú. Ach, is
coir choiriúil í cúnamh a thabhairt do dhuine eile  céimeanna a thógáil le
deireadh a chur lena s(h)aol féin.

Is coir choiriúil í cabhrú agus neartú le duine, é/í a spreagadh nó soláthar a
dhéanamh dó/dí é/í féin a mharú - tugtar féinmharú cuidithe ar an gcoir de
ghnáth. Tréimhse phríosúnachta de 14 bliain an t-uasphionós gur féidir a
ghearradh as féinmharú cuidithe. Má thugann tú cúnamh do dhuine é/í féin a
mharú, d'fhéadfaí dúnmharú, dúnorgain nó féinmharú cuidithe a chur i do leith,
ag brath ar na cúinsí faoi leith. D'fhéadfadh cúiseamh den chineál a bheith i
gceist má thugann duine cúnamh do dhuine eile deireadh a chur lena s(h)aol má
tá an duine go dona tinn nó más mian leis/léi deireadh a chur lena s(h)aol.
D'fhéadfaí an chúis seo a bheith i gceist is cuma más duine proifisiúnta den
lucht leighis é/í an cúntóir nó nach ea.

Is féidir drugaí a mharaíonn pian ach go bhféadfadh saol duine a ghiorrú a
thabhairt má táthar tugtha le deileáil leis an bpian agus gan a bheith i
gceist deireadh a chur le saol an duine.
