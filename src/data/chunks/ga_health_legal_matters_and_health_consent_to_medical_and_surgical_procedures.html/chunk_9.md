###  Leanaí

Lorgaíonn dochtúirí agus lucht proifisiúnta leighis eile toiliú tuismitheoirí
nó caomhnóirí má tá cóireáil leighis nó máinliach le cur ar dhaoine óga. Níl
an dlí soiléir faoin ábhar seo ach is cosúil go bhfuil glactha leis go
dteastaíonn toiliú tuismitheoirí.

Bhí cás ós comhair na [ Cúirte Uachtaraí ](/ga/justice/courts-system/supreme-
court/) le deireanas a leag síos nach bhfuil sé de cheart ag bord sláinte an
tástáil sáile a dhéanamh ar pháiste gan toiliú na dtuismitheoirí. Bhain an cás
seo leis an tástáil sáile nó feinilcéatónúire (PKU) a dhéantar go hiondúil ar
leanaí go gairid tar éis a mbreithe.

Dúirt an Chúirt Uachtarach nach féidir leis an gcúirt ach amháin i gcúinsí
eisceachtúla ordú a dhéanamh nach gcloíann le toil na dtuismitheoirí.

Níl sé soiléir ach d'fheadfadh sé go mbeadh an Chúirt Uachtarach sásta rialú
sa chás nach raibh tuismitheoirí sásta cóireáil a cheadú a bheadh riachtanach
le beatha leanaí a shábháil. Is cosúil go mbeadh an Chúirt sásta leas an linbh
a chur san áireamh agus b’fhéidir cearta an linbh a chur roimh cearta na
dtuismitheoirí.

Faoi [ Alt 23 d'Acht um Chionta Neamh-Mharfacha i Aghaidh an Duine 1997
](http://www.acts.ie/ga.act.1997.0026.1.html#sec23) is féidir le daoine óga de
16 bliain d'aois agus ós a chionn toiliú bailí a thabhairt do chóireáil
leighis, máinliach agus fiaclóireachta.
