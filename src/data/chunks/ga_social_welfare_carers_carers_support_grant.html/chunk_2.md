##  Réamhrá

Is íocaíocht bhliantúil é an Deontas Tacaíochta do Chúraimóirí a íocann an
Roinn Choimirce Sóisialaí (RCS) le cúramóirí. Athraíodh ainm na scéime ón
Deontas Cúraim Faoisimh chun léiriú níos fearr a thabhairt ar an gcaoi a
n-úsáidtear an Deontas. Is féidir le cúramóirí an deontas a úsáid ar cibé
bealach is mian leo. Féadfaidh tú an deontas a úsáid chun íoc as cúram
faoisimh más mian leat, ach ní gá duit é sin a dhéanamh. Tá tuilleadh
faisnéise faoi [ áiseanna cúraim faoisimh
](http://staging.citizensinformation.ie/ga/health/health_services/health_services_for_people_with_disabilities/respite_care.html)
ar fáil.

Gach bliain, i mí an Mheithimh (ar an gcéad Déardaoin den mhí de ghnáth),
íocann an RCS an deontas go huathoibríoch le cúramóirí a fhaigheann [ Liúntas
Cúramóra
](http://staging.citizensinformation.ie/ga/social_welfare/social_welfare_payments/carers/carers_allowance.html)
, [ Sochar Cúramóra
](http://staging.citizensinformation.ie/ga/social_welfare/social_welfare_payments/carers/carers_benefit.html)
, nó [ Liúntas Cúraim Baile
](http://staging.citizensinformation.ie/ga/social_welfare/social_welfare_payments/disability_and_illness/domiciliary_care_allowance.html)
ón Roinn. Ní féidir ach Deontas Tacaíochta do Chúramóirí amháin a íoc as gach
duine a fhaigheann cúram.
