##  Rialacha

Íoctar an deontas go huathoibríoch le daoine a fhaigheann Liúntas Cúramóra
(cibé acu lánráta nó leathráta é), Sochar Cúramóra nó Liúntas Cúraim Baile.

Is féidir é a íoc le cúramóirí áirithe eile freisin. Chun cáiliú, ní mór duit
a bheith:

  * 16 bliana d’aois nó níos sine 
  * Gnáthchónaí a bheith ort sa Stát 
  * Ag maireachtáil leis an duine a bhfuil cúram á thabhairt dó (nó [ mura bhfuil tú i do chónaí leo caithfidh tú critéir áirithe a chomhlíonadh ](https://www.gov.ie/en/publication/461f37-operational-guidelines-carers-support-grant/#definition-of-carer) , mar shampla caithfidh an duine a bheith in ann teagmháil a dhéanamh leat go tapa agus go díreach). 
  * Ag tabhairt aire don duine ar bhonn lánaimseartha 
  * Ag tabhairt aire don duine ar feadh 6 mhí ar a laghad - caithfidh an chéad Déardaoin i mí an Mheithimh a bheith san áireamh sa tréimhse seo 

Le linn na tréimhse cúraim 6 mhí seo, ní féidir leat:

  * Obair ar feadh níos mó ná 18.5 uair in aghaidh na seachtaine lasmuigh den teach 
  * Páirt a ghlacadh i gcúrsa oideachais nó oiliúna ar feadh níos mó ná 18.5 uair sa tseachtain 
  * An Liúntas Cuardaitheora Poist nó Sochar Cuardaitheora Poist á fháil agat. 
  * Cláraithe le haghaidh ranníocaíochtaí creidiúnaithe 

nó

  * I do chónaí in ospidéal, i dteach téarnaimh nó in institiúid den chineál céanna 

Má tá tú ag tabhairt aire do níos mó ná duine amháin, íoctar deontas as _gach_
duine acu.
