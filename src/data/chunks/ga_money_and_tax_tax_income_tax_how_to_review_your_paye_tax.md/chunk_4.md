##  Conas is féidir liom seiceáil an bhfuil aisíocaíocht chánach dlite dom nó
an bhfuil cáin dlite dom?

Léiríonn do Réamhráiteas Deireadh Bliana cibé an bhfuil an méid ceart cánach
ioncaim agus MSU íoctha agat don bhliain. Tá sé seo bunaithe ar d’ioncam agus
asbhaintí mar a thuairiscigh d’fhostóir nó soláthraí pinsin.

Chun do Réamhráiteas Deireadh Bliana a fheiceáil:

  1. [ Sínigh isteach ar myAccount ](https://www.ros.ie/myaccount-web/sign_in.html)
  2. Téigh go dtí an rannán ‘Seirbhísí ÍMAT’ 
  3. Cliceáil ‘Athbhreithnigh do cháin 2020-2023’ 
  4. Roghnaigh fillteán na bliana ar leith ón liosta anuas ‘bliain chánach’ 
  5. Cliceáil ‘Iarratas’ sa rannán Ráiteas Dliteanais 
  6. Taispeánfar do Réamhráiteas Deireadh Bliana ar an gcéad leathanach eile. 

Bíonn an ráiteas ar feadh bliana ar fáil de ghnáth ó lár mhí Eanáir na bliana
dár gcionn.

D’fhéadfadh go dtaispeánfadh an Réamhráiteas Dheireadh na Bliana go bhfuil an
iomarca cánach íoctha agat nó róbheag.

Má thaispeánann sé ró-íocaíocht, is féidir leat aisíocaíocht a éileamh trí [
thuairisceán cánach a dhéanamh ](https://revenue.ie/en/jobs-and-pensions/paye-
income-tax-returns/index.aspx) . Íoctar aisíocaíochtaí le seic nó le haistriú
bainc má sholáthraíonn tú sonraí do chuntais bhainc.

Ní chuirtear san áireamh sa Réamhráiteas Deireadh Bliana ach an fhaisnéis ar
thaifid na gCoimisinéirí Ioncaim. Má thaispeánann an ráiteas gearríocaíocht,
ní mór duit ráiteas deiridh den cháin ioncaim atá dlite a fháil ag cur san
áireamh aon chreidmheasanna nó faoisimh a bhfuil tú i dteideal a fháil. Tugtar
Ráiteas Dliteanais air seo.
