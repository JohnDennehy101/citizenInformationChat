##  Conas ríomhphost nótéacs gan iarraidh a stopadh

Is féidir le cuideachta ríomhphoist margaíochta dírí nó teachtaireachtaí téacs
a sheoladh chugat má tá do _thoiliú sainráite_ tugtha agat le 12 mhí anuas.
Ciallaíonn toiliú sainráite gur tugadh rogha shoiléir duit chun tá nó níl a rá
maidir le teagmháil amach anseo.

Is féidir leo ríomhphoist margaíochta dírí nó teachtaireachtaí téacs a
sheoladh chugat má chomhlíontar na coinníollacha seo a leanas:

  * Fuair siad do shonraí teagmhála pearsanta trí tháirge nó seirbhís a dhíol leat le 12 mhí anuas 
  * Chuir siad a gcéannacht in iúl duit, an cuspóir a bhí le do shonraí teagmhála a bhailiú, cé leis a bhféadfaí do shonraí a roinnt agus aon fhaisnéis eile a theastaíonn chun do shonraí a phróiseáil go cothrom 
  * Níl iontu ach táirgí agus seirbhísí margaíochta duit atá cosúil leis an gceann a cheannaigh tú nó a shuibscríobh tú 
  * Tugadh an deis duit tarraingt siar as an margaíocht trí ríomhphost ag an am a bailíodh do shonraí agus gach uair a dhéantar teagmháil leat ina dhiaidh sin (mar shampla, trí rogha ‘díliostáil’ a sholáthar). 

Ní féidir le cuideachta ríomhphoist margaíochta dírí nó teachtaireachtaí téacs
a sheoladh chugat:

  * Mura bhfuil do thoiliú tugtha agat le 12 mhí anuas ar cheann de na bealaí a gcuirtear síos orthu thuas 
  * Mura féidir leat a rá cé hé an seoltóir toisc go bhfuil a chéannacht faoi cheilt 
  * Mura dtugtar seoladh bailí duit chun iarratas rogha an diúltaithe a sheoladh 

Tá na rialacha seo leagtha amach sna Rialacháin r-Phríobháideachais.
