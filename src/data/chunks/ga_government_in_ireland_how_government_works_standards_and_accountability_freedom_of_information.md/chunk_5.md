###  Taifid a chuirtear san áireamh

Is féidir leat iarraidh ar thaifid faoi SF ón dáta a bhíonn an tAcht um
Shaoráil Faisnéise i bhfeidhm maidir leis an gcomhlacht atá i gceist. Tugtar
‘an dáta éifeachtach’ air seo. I gcás thromlach na gcomhlachtaí, is é an dáta
éifeachtach an 21 Aibreán 1998. Is féidir leat iarraidh ar thaifid ó thráth
roimh an dáta éifeachtach sna cásanna seo a leanas:

•Baineann an taifead le heolas pearsanta fút

•Teastaíonn taifead ó thráth roimh an dáta éifeachtach chun taifid níos déanaí
a thuiscint

Is féidir le cáipéis pháipéir nó eolas atá á choimeád ar ríomhaire a bheith i
gceist le taifead. Áirítear leis, mar shampla, asphriontaí, léarscáileanna,
pleananna, micreascannán, ábhar closamhairc, dioscaí agus téipeanna.
