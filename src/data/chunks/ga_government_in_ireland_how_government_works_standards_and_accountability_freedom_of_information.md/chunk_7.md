##  Conas iarraidh SF a dhéanamh

Sula ndéanann tú iarratas, ba cheart duit a sheiceáil an bhfuil an t-eolas a
theastaíonn uait ar fáil go poiblí cheana féin. Foilsíonn go leor comhlachtaí
SF eolas mionsonraithe ar a láithreáin ghréasáin. B’fhéidir go mbeidh tú
ábalta an t-eolas a fháil a theastaíonn uait trí labhairt lena n-oifigeach SF,
nó le ball foirne eile.

Má dhéanann tú an cinneadh iarratas a dhéanamh, ba cheart duit:

1.Seiceáil an bhfuil foirm SF ar láithreán gréasáin an chomhlachta SF (ní gá
duit foirm a úsáid, ach b’fhéidir go ndéanfaidh sé an t-iarratas níos éasca).
Seiceáil an seoladh freisin chun iarraidh SF a dhéanamh. Tá oifigigh
réigiúnacha SF ag roinnt eagraíochtaí.

2.Líon an fhoirm, nó (mura bhfuil foirm ann), scríobh litir, nó ríomhphost,
agus luaigh go bhfuil an iarraidh á déanamh agat faoin Acht um Shaoráil
Faisnéise, 2014

3.Bíodh d’iarraidh chomh sonrach agus is féidir agus tabhair an oiread eolais
agus is féidir leat chun cabhrú leis an gcomhlacht SF na taifid a theastaíonn
uait a aimsiú. Má tá eolas pearsanta á lorg agat, cuir cóip den aitheantas
faoi iamh.
