###  Ranganna réamhbhreithe sula dtagann an leanbh ar an saol

Nuair a bhíonn tú ag iompar clainne, cabhróidh ranganna réamhbhreithe leat
ullmhú le haghaidh bhreith do leanbh. Clúdaíonn na ranganna seo raon leathan
ábhar, lena n-áirítear beathú cíche. Reáchtálann roinnt ospidéal cláir
speisialta um beathú cíche agus is féidir clárú leo agus tú ag iompar clainne
chun tú féin a ullmhú le haghaidh beathú cíche, agus labhairt le saineolaithe
faoi cheist ar bith atá agat. Cuir ceist i d’ospidéal áitiúil nó ar d’altra
sláinte poiblí maidir leis na ranganna atá ar fáil i do cheantar.
