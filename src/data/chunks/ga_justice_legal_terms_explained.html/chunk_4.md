##  C - D

C

Cumas

Cumas duine cinneadh dlíthiúil ceangailteach a dhéanamh nó comhaontú dlíthiúil
a dhéanamh. Léigh faoi shocruithe dlí le haghaidh éagumais.

Ordú cúraim

Ordú cúirte ag cur leanbh faoi chúram Tusla (An Ghníomhaireacht um Leanaí agus
an Teaghlach). De ghnáth déantar é nuair a chreidtear nach bhfuil cúram agus
aire imleor á fháil ag leanbh. Is féidir ordú cúraim éigeandála de chineálacha
éagsúla a dhéanamh nuair a chreidtear go bhfuil riosca láithreach agus
tromchúiseach ann do leanbh nó ordú cúraim speisialta i gcás go bhfuil iompar
an linbh féin ag cur an linbh i mbaol.

Codcil

Doiciméad breise le huacht a forghníomhaíodh cheana. Féadfaidh duine códcil a
dhéanamh má fhágann sé nó sí sócmhainn ar lár ón uacht nó más mian leis nó léi
a chinntí a athrú nó a mhíniú tuilleadh.

Comhmhargáil

Margáil déanta thar ceann roinnt daoine. Tarlaíonn sé go minic nuair a bhíonn
comharchumann i mbun caibidlíochta le fostóir.

Coimisinéir Mionn

Duine atá údaraithe ag na cúirteanna chun mionn a thabhairt. Is féidir
mionnscríbhinní agus dearbhuithe reachtúla a dhéanamh os comhair coimisinéara
mionnaí.

Dlí Coiteann

An dlí nach bhfuil leagtha amach sa reachtaíocht. Ar dtús, breithiúna a rinne
an chuid is mó den dlí. Mar sin féin, tá formhór an dlí nua i bhfoirm
reachtaíochta anois.

Compos mentis

Téarma Laidine a chiallaíonn “dea-mheon”. Is compos mentis é duine fásta nuair
a bhíonn an cumas aige nó aici cinntí dlí a dhéanamh.

Pianbhreith chomhthráthach

Pianbhreith phríosúnachta a ritheann ag an am céanna le pianbhreith eile
príosúnachta

Pianbhreith chomhleanúnach

Pianbhreith phríosúnachta nach dtosaíonn ach nuair a chríochnaítear
pianbhreith eile príosúnachta

Dífhostú Cuiditheach

Nuair a éiríonn duine as a phost, ach nach bhfuil aon rogha eile fágtha aige
mar gheall ar iompar a fhostóra. Léigh tuilleadh faoi dhífhostú cuiditheach.

Díspeagadh cúirte

Mainneachtain ordú cúirte a chomhlíonadh nó cur isteach ar riaradh an
cheartais ag cúirt, amhail cur isteach ar éisteacht chúirte.

Tíolacadh

An próiseas dlíthiúil ina n-aistrítear úinéireacht nó leas i dtalamh nó i
bhfoirgnimh ó dhuine amháin go duine. Ceann de na céimeanna atá i gceist le
teach a cheannach.

Creidiúnaí

Duine a bhfuil fiacha agat dó/di.

D

Damáistí

An cúiteamh in airgead a fhaigheann duine má bhuann sé/sí cás sibhialta.

Rialaitheoir sonraí

Duine a rialaíonn inneachar agus úsáid sonraí pearsanta. Tá roinnt oibleagáidí
ar rialtóirí sonraí faoin dlí um chosaint sonraí.

Próiseálaí sonraí

Duine a phróiseálann sonraí pearsanta thar ceann rialtóra sonraí.

Ábhar sonraí

Duine a bhfuil a shonraí pearsanta á gcoinneáil nó á bpróiseáil ag rialtóir
sonraí.

Féichiúnaí

Duine a bhfuil fiacha aige ort

De facto

Téarma Laidine a chiallaíonn “go deimhin”. Mar shampla, is minic a dtugtar
stiúrthóir de facto ar dhuine a fheidhmíonn mar stiúrthóir ar chuideachta cé
nach bhfuil sé ceaptha ina stiúrthóir go teicniúil.

Clúmhilleadh

Ráiteas éagórach a dhéanamh a dhéanann dochar do chlú duine. Tá an dlí ar
chlúmhilleadh leagtha amach go príomha san Acht um Chlúmhilleadh 2009\.

De jure

Téarma Laidine a chiallaíonn “de réir dlí” nó “de cheart”. Mar shampla, is
féidir a rá gur stiúrthóir de jure duine a cheaptar i gceart mar stiúrthóir ar
chuideachta

De Novo

Téarma Laidine a chiallaíonn "úr" nó "ón tús". Mar shampla, in achomharc de
novo, reáchtáiltear an cás amhail is dá mbeadh sé á éisteacht den chéad uair.

Teisteoir

Duine a dhéanann ráiteas faoi mhionn. Mar shampla, tugtar teisteoir ar dhuine
a dhéanann mionnscríbhinn

Iontaobhas lánroghnach

Iontaobhas ina gcinneann na hiontaobhaithe cé na tairbhithe a bhainfidh leas
as an iontaobhas agus cé mhéid a gheobhaidh siad.

Sainchónaí

Go ginearálta, an tír ina bhfuil do theach buan. Léigh faoi shainchónaí
cánach.

éigeantas

Foréigean iarbhír nó faoi bhagairt nó príosúnacht neamhdhleathach. Féadfaidh
an t-íospartach conradh a dhéantar faoi éigeantas (lena n-áirítear conradh
pósta) a chur ar neamhní.
