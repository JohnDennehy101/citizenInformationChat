##  Na Rialacha

De ghnáth, baintear úsáid as na toghcheantair chéanna a úsáidtear le haghaidh
thoghchán Dála le haghaidh reifrinn. Caithfidh tréimhse vótaíochta ar a laghad
12 uair an chloig idir 7.00rn agus 10.30in a bheith i bhfeidhm ar lá na
vótála.

Caithfidh tú hdo vótá a chaitheam i do stáisiún áitiúil vótála. Má tá míchumas
ort a chiallaíonn nach féidir leat do stáisiún áitiúil vótála a úsáid, is
féidir leat iarratas a dhéanamh ar vótáil i stáisiún vótála eile a bhfuil
rochtain agat air. (Tá socruithe speisialta ann do dhaoine atá ar Liosta na
Vótálaithe Poist nó ar Liosta na Vótálaithe ar Leith – féach thíos.)

Gheobhaidh tú cárta vótála roimh lá an reifrinn. Áiríonn an cárta seo d’uimhir
toghthóra agus ainm an stáisiúin vótála ina bhfuil tú le vótáil. Áireoidh sé
freisin ráiteas foirmiúil a mhíneoidh cad atá i gceist sa reifreann.
