##  Ag vótáil ag stáisiúnvótála

Ar lá an reifrinn, ba chóir duit dul go dtí an stáisiún vótála atá ainmnithe
ar do chárta vótála. Beidh ort foirm bhailí aitheantais phearsanta a
thaispeáint. Glactar le do phas, do cheadúnas tiomána, cárta mic léinn le
grianghraf srl. mar fhoirm bhailí aitheantais Ní cineál aitheantais bailí é do
chárta vótála.

Déantar an vótáil le ballóid rúnda. Tá treoracha gearra ar an bpáipéar
ballóide maidir le conas is féidir leat vóta a chaitheamh agus le sonraí faoi
thogra an reifrinn. Fiafraítear díot an an aontaíonn tú leis an togra. Ba
chóir duit "X" a mharcáil sa bhosca "Tá" nó sa bhosca "Níl" ar an bpáipéar,
ansin á fhilleadh agus á chur sa bhosca ballóide séalaithe.

Cosc ar ghníomhaíocht pholaitiúil ag stáisiúin vótála

Tá cosc dian ar ghníomhaíocht pholaitiúil ag stáisiúin vótála ar lá na vótála.
Ní féidir leat ábhair feachtais a thaispeáint ná a dháileadh, ná canbhasáil a
dhéanamh ar chaoi ar bith.

Tá feidhm ag an gcosc freisin ar fhearann stáisiún na vótála agus laistigh de
50 méadar ón mbealach isteach. Tá sé i bhfeidhm ón am a osclaíonn an stáisiún
vótála agus sa leathuair roimh agus ina dhiaidh an ama sin..
