###  Réigiúin agus ceantair an Gharda Síochána

Tá Éire roinnte ina 4 réigiún an Gharda Síochána, a bhfuil Coimisinéir Cúnta
réigiúnach ag gach ceann. Tá gach réigiún roinnte ina rannáin ar leith. Tá
Ard-Cheannfort i gceannas ar gach rannán. Tá gach rannán roinnte ina
cheantair, agus tá ceannfort i gceannas ar gach ceann díobh. Tá ceantair
roinnte ina bhfocheantair, a mbíonn sáirsint freagrach as gach ceann díobh, de
ghnáth. Ní bhíonn ach 1 stáisiún Gardaí i ngach focheantar, de ghnáth. Is
éagsúil a bhíonn an líon Gardaí i stáisiún, idir 3 agus 100 Garda.

Is é an ceantar an bunaonad ceannais. Tugtar an tOifigeach Ceantair ar an
gCeannfort chomh maith, agus tá roinnt feidhmeanna sonracha aige/aici maidir
le ceisteanna ar nós ceadúnú beár agus deimhnithe d’airm thine a eisiúint.
