##  Comhairle dlí agus ionadaíocht

Moltar i gcónaí comhairle dlí agus ionadaíocht a fháil, ach tá tú i dteideal
ionadaíocht a dhéanamh duit féin. Tá [ eolaire de chomhlachtaí aturnaetha
](http://www.lawsociety.ie/Pages/Find-a-Firm/) ag an nDlí-Chumann ar féidir
leat aturnae a chuardach i do limistéir.

Le fiosrú an bhfuil tú [ incháilithe do chúnamh dlíthiúil
](https://www.citizensinformation.ie/en/justice/legal-aid-and-advice/civil-
legal-advice-and-legal-aid/) , [ déan teagmháil leis an ionad dlí is gaire
duit ](http://www.legalaidboard.ie/lab/publishing.nsf/Content/Law_Centres) .
Go ginearálta ní bhíonn cabhair dlíthiúil saor in aisce agus caithfidh formhór
na bhfaighteoirí ranníocaíocht a íoc i dtreo costas. Is féidir leat foirm [
iarratais le haghaidh Seirbhísí Dlí (pdf)
](http://www.legalaidboard.ie/en/Our-Services/Legal-Aid-Services/Application-
For-Legal-Services-Form-October-2014.pdf) a íoslódáil nó is féidir leat [
iarratas a dhéanamh ar chúnamh dlíthiúil sibhialta nó ar chomhairle ar líne
](https://www.legalaidboard.ie/en/our-services/legal-aid-services/apply-for-
legal-aid-online/) . Mura bhfuil sé d’acmhainn agat an ranníocaíocht a íoc,
féadfaidh tú [ iarratas a dhéanamh chuig an mBord um Chúnamh Dlíthiúil chun é
a tharscaoileadh ](https://legalaidboard.ie/en/our-services/legal-aid-
services/apply-for-a-waiver-of-contribution/) .

Is féidir leis an [ tSeirbhís Idirghabhála Teaghlaigh
](https://www.legalaidboard.ie/en/our-services/family-mediation/) cuidiú le
lánúin a bhfuil cinneadh déanta acu scaradh lena dtéarmaí comhaontaithe féin a
idirbheartú, agus aghaidh a thabhairt ar riachtanais agus leasanna gach duine
a bhfuil baint acu leis. Tá an tseirbhís saor in aisce. Léigh tuilleadh faoi [
idirghabháil teaghlaigh do lánúin atá ag scaradh
](https://www.citizensinformation.ie/en/birth-family-relationships/separation-
and-divorce/family-mediation-separating-couples/) .

Is eagraíocht neamhspleách dheonach é [ FLAC (Ionaid Saor-Chomhairle Dlí)
](https://www.flac.ie/) a fheidhmíonn líonra clinicí comhairle dlí ar fud na
tíre. Tá na clinicí seo faoi rún, saor in aisce agus oscailte do chách. Déan
teagmháil leis an [ Ionad Faisnéise do Shaoránaigh
](http://centres.citizensinformation.ie/) is gaire duit chun faisnéis a fháil
faoi sheirbhísí FLAC i do limistéir. Reáchtálann FLAC líne [ faisnéise agus
atreoraithe freisin le haghaidh buneolas dlíthiúil
](https://www.flac.ie/help/infoline.html) .

Tá sraith bileoga bunúsacha curtha le chéile ag FLAC ar réimsí éagsúla den dlí
a d’fhéadfadh a bheith úsáideach. Tá siad seo ar fáil ó d’Ionad áitiúil um
Fhaisnéis do Shaoránaigh agus ó FLAC nó is féidir iad a [ íoslódáil ó shuíomh
gréasáin FLAC ](http://www.flac.ie/help/online/infoleaflets2014.html) .
