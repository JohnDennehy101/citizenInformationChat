###  Tuairimí an linbh

Agus cinneadh á dhéanamh ag an gcúirt maidir le hordú coimeádta, is é leas an
linbh an fachtóir is tábhachtaí.

Mar chuid den phróiseas cinnteoireachta maidir le coimeád agus rochtain,
féadfaidh an breitheamh a ordú go ndéanfaí tuarascálacha áirithe chun tuairimí
an linbh a fháil amach ag brath ar aois agus aibíocht an linbh. Uaireanta
tugtar ‘guth an linbh’ air seo. Má tharlaíonn sé seo, féadfaidh an breitheamh
saineolaí a cheapadh chun tuairisc a scríobh don chúirt faoi thuairimí an
linbh agus moltaí a dhéanamh. Bíonn an tuarascáil ina chuid den phróiseas
cinnteoireachta.

Caithfidh an breitheamh tuairimí an linbh a chur san áireamh, agus béim á cur
ar leas an linbh. B’fhéidir nach ionann leas an linbh i gcónaí agus an rud a
theastaíonn ón leanbh, ach cloisfear tuairim an linbh.
