###  Do cheart chun cúnaimh

Is éard atá i gceist le cúnamh ná cúnamh breise toisc go bhfuil tú faoi
mhíchumas nó faoi mhíchumas beagluaineachta. Caithfidh tú a rá leis an
gcomhlacht traenach sula dtaistealaíonn tú cén cúnamh a bheidh de dhíth ort.
Ba cheart don chomhlacht traenach an cúnamh a thabhairt saor in aisce ansin.

Tá feidhm ag na coinníollacha seo a leanas:

  * Ní mór duit fógra 48 uair an chloig ar a laghad a thabhairt sula dtaistealaíonn tú. Lorgaíonn Iarnród Éireann fógra 24 uair an chloig. 
  * Caithfidh tú an stáisiún a shroicheadh ag an am atá luaite. Ní féidir leis an gcomhlacht traenach a rá leat teacht níos mó ná uair an chloig roimh an am imeachta nó roimh an am seiceála isteach. 
  * Mura dtugann siad am sroichte ar leith duit, ba cheart duit teacht 30 nóiméad roimh an am imeachta. 

Is féidir leat aisíocaíocht nó atreorú a fháil má tá ticéad nó áirithint agat
agus:

  * D'inis tú don chomhlacht traenach faoi do shainriachtanais 
  * Níl cead agat taisteal mar gheall ar do mhíchumas nó do mhíchumas beagluaineachta 
