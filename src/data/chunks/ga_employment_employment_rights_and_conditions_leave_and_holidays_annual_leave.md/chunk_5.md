###  Do shaoire bhliantúil a ríomh

Tá 3 bhealach ann chun do theidlíocht do shaoire bhliantúil a ríomh. Is féidir
leat pé modh a úsáid a bhronnann an teidlíocht is fearr (is mó) ort:

Modh 1

Má d’oibrigh tú ar a laghad 1,365 uair an chloig i mbliain saoire (féach
thuas), tá tú i dteideal an fad uasta 4 seachtaine oibre de shaoire bhliantúil
íoctha a fháil.

Ní féidir leat an modh seo a úsáid má d’athraigh tú fostaíocht i rith na
bliana saoire.

Modh 2

Déan 1/3 de sheachtain oibre a ríomh do gach mí féilire inar oibrigh tú ar a
laghad 117 uair an chloig.

Modh 3

Déan 8% de na huaireanta a d’oibrigh tú a ríomh, faoi réir 4 seachtaine oibre,
ar a mhéid, i mbliain na saoire.

Nuair a bhíonn do theidlíocht saoire á ríomh, ba cheart do d’fhostóir na
huaireanta go léir a d’oibrigh tú a chur san áireamh, am a chaith tú ar saoire
mháithreachais, saoire uchtaíoch, saoire thuismitheoireachta, saoire force
majeure nó na chéad 13 seachtaine de shaoire chúramóra san áireamh.

Má d’oibrigh tú ar feadh ar a laghad 8 mí, tá tú i dteideal tréimhse
neamhbhriste saoire bhliantúil 2 sheachtain a fháil. Ciallaíonn seo gur féidir
leat 2 sheachtain i ndiaidh a chéile a ghlacadh saor ón obair.
