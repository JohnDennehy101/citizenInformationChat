##  Rataí

Ní ghearrtar aon táille ar iarratas a dhéanamh ar fhaisnéis chomhshaoil faoi
na Rialacháin AIE. Ina theannta sin, d’fhéadfá an fhaisnéis a fháil saor in
aisce mura mbíonn costais shuntasacha i gceist.

D’fhéadfadh go mbeadh ort táille réasúnta a íoc, áfach, a chuireann san
áireamh na costais atá i gceist leis an bhfaisnéis a sholáthar, mar shampla,
an costas lena mbaineann an fhaisnéis a chur i dtoll a chéile agus a
chóipeáil.

Ní mór d’údaráis phoiblí liosta táillí a chur ar fáil go poiblí, más ann
dóibh, a ghearrtar ar an bhfaisnéis chomhshaoil a sholáthar.

**Athbhreithniú inmheánach a dhéanamh ar chinneadh**

Ní ghearrtar aon táille ar athbhreithniú inmheánach a dhéanamh ar chinneadh ag
údarás poiblí. Má chinneann an t-athbhreithniú inmheánach gur cheart an
fhaisnéis a lorg tú a thabhairt duit, d’fhéadfaí táille a ghearradh ort as
fótachóipeáil etc.

**Cinneadh a achomharc leis an gCoimisinéir um Fhaisnéis Chomhshaoil**

Cosnaíonn sé €50 chun achomharc a ghlacadh leis an CFC, nó €15 má tá cárta
leighis agat.

Murar pháirtí thú leis an mbuniarratas agus má tá cinneadh á achomharc agat le
faisnéis a scaoileadh a bhraitheann tú a dhéanfadh thú a ionchoiriú, is ionann
an táille agus €15.
