###  Céard is féidir liom a dhéanamh má dhiúltaítear rochtain dom ar
fhaisnéis?

Ní mór don údarás poiblí fógra a thabhairt duit faoi thoradh an iarratais
laistigh de mhí amháin. Mura bhfaigheann tú freagra laistigh den tréimhse seo,
is féidir leat glacadh leis gur diúltaíodh don iarratas.

Tá cúiseanna ann gur féidir rochtain ar fhaisnéis chomhshaoil a dhiúltú duit
go dlíthiúil. Ar a shon sin, má dhiúltaíonn údarás poiblí d’iarratas ar
fhaisnéis duit nó murar dhéileáil siad le d’iarratas go cuí, féadfaidh tú
athbhreithniú ag an údarás poiblí a lorg.

Má theastaíonn athbhreithniú inmheánach uait, ní mór duit é a lorg laistigh de
mhí amháin tar éis an cinneadh a fháil.

Mura bhfuil tú sásta le toradh an athbhreithnithe inmheánaigh, is féidir leat
achomharc a dhéanamh leis [ an gCoimisinéir um Fhaisnéis Chomhshaoil (CFC)
](https://www.ocei.ie/) . Ní mór duit achomharc a dhéanamh laistigh de mhí
amháin tar éis an cinneadh athbhreithnithe a fháil ón údarás poiblí. Féadfaidh
an CFC an teorainn ama a shíneadh má chreideann sé/sí gur réasúnach amhlaidh a
dhéanamh.

Ní mór d’údaráis phoiblí cinntí an CFC a chomhlíonadh agus, más gá, féadfaidh
an CFC iarratas a dhéanamh ar an Ard-Chúirt go seasfar le cinneadh. [
Foilsítear cinntí an CFC ar ocei.gov.ie ](https://www.ocei.ie/decisions/) .

Féach ‘Conas iarratas a dhéanamh’ thíos chun teacht ar bhreis sonraí ar
athbhreithniú inmheánach a lorg nó ar achomharc a dhéanamh.
