##  Réamhrá

Mura bhfuil tú incháilithe do [ chárta leighis
](https://www.citizensinformation.ie/en/health/medical-cards-and-gp-visit-
cards/medical-card/) d’fhéadfá a bheith i dteideal cárta cuairte DG. Ligeann
cárta cuairte DG duit cuairt a thabhairt ar dhochtúir teaghlaigh (GP)
rannpháirteach saor in aisce.

Ní chlúdaíonn an cárta cuairte DG [ táillí ospidéil
](https://www.citizensinformation.ie/en/health/health-services/gp-and-
hospital-services/hospital-charges/) . Níl drugaí ar oideas saor in aisce ach
d’fhéadfadh go mbeadh siad clúdaithe ag an [ Scéim Íocaíochta Drugaí
](https://www.citizensinformation.ie/en/health/drugs-and-medicines/drugs-
payment-scheme/) . Clúdaíonn an cárta cuairte DG cuairteanna ar sheirbhísí DG
[ lasmuigh d’uaireanta oibre
](http://www.hse.ie/eng/services/list/3/outofhours/GPOOH.html) . Clúdaítear
tástálacha fola chun riocht a dhiagnóiseadh nó chun monatóireacht a dhéanamh
air.

Chun cáiliú do chárta cuairte DG, ní mór duit na rialacha incháilitheachta
thíos a chomhlíonadh agus a bheith i do ghnáthchónaí in Éirinn. Caithfidh go
raibh tú, nó go bhfuil sé ar intinn agat a bheith, i do chónaí in Éirinn ar
feadh bliana ar a laghad. Is féidir leat [ tuilleadh a léamh faoi theidlíocht
do sheirbhísí sláinte poiblí
](https://www.citizensinformation.ie/en/health/health-system/entitlement-to-
public-health-services/) .
