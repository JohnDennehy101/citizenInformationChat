###  Deontais do mhic léinn

Soláthraíonn deontais do mhic léinn tacaíocht airgeadais do mhic léinn atá ina
teideal. Tá dhá chuid mar chuid den deontas do mhic léinn – deontas cothabhála
agus deontas táille. Is ranníocaíocht i leith do chostas maireachtála atá sa
deontas cothabhála. Is féidir le deontas táille na rudaí seo a leanas a
chlúdach:

  * Do tháillí teagaisc ar fad nó cuid dóibh a chlúdach 
  * Cuid de ranníocaíocht an mhic léinn nó í ar fad 
  * Na costais a bhaineann le turais páirce riachtanacha 

Más rud é go bhfuil an deontas cothabhála agat, go ginearálta, beidh tú i
dteideal deontais táille.

Mura bhfuil tú i dteideal deontais cothabhála, ach má tá ioncam inríofa do
theaghlach faoi theorainneacha áirithe, seans go mbeidh tú i dteideal
leathdheontais táille. Ciallaíonn sé seo nach mbeidh ort 50% den ranníocaíocht
mic léinn a íoc, nó nach mbeidh ort 50% de tháillí teagaisc agus an
ranníocaíocht mic léinn a íoc.

Tá cur síos déanta ar an Scéim Deontais do Mhic Léinn inár gcáipéis ar [
Dheontais do mhic léinn in oideachas breise agus ardoideachas
](/ga/education/third-level-education/fees-and-supports-for-third-level-
education/student-grant-scheme/) .
