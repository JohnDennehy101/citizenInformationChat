###  Táillí saor in aisce

Chun cáiliú do tháillí saor in aisce, ní mór duit critéir a chomhlíonadh
maidir leis an méid a leanas:

  * Cónaitheacht agus 
  * Stádas náisiúntachta agus inimirce agus 
  * Riachtanais an chúrsa 

**Cónaitheacht**

Ní mór go bhfuil cónaí ort i mballstát an LEE nó san Eilvéis ar feadh **3
bliana as 5 bliana, ar a laghad, sular thosaigh tú do chúrsa** . Is iad na
baill den LEE (an Limistéir Eacnamaíochta Eorpach) ná na ball den AE, chomh
maith leis an Íoslainn, an Iorua agus an Lichtinstéin.

**Stádas náisiúntachta agus inimirce**

Anuas air sin, ní mór duit **ceann amháin** de na 6 chritéar a leanas a
chomhlíonadh maidir le stádas náisiúntachta agus inimirce in Éirinn:

Caithfidh tú:

  1. A bheith i do shaoránach de bhallstát LEE (féach thuas) nó an Eilbhéis nó RA 
  2. Stádas dídeanaithe  oifigiúil a bheith agat nó 
  3. A bheith i do [ bhall teaghlaigh do dhídeanach ](/ga/moving-country/asylum-seekers-and-refugees/refugee-status-and-leave-to-remain/family-reunification-for-refugees-in-ireland/) agus cead bronnta ort cónaí sa Stát nó 
  4. A bheith i do [ bhall teaghlaigh do náisiúnach AE ](/ga/moving-country/moving-to-ireland/rights-of-residence-in-ireland/residence-rights-eu-national/) agus cead a bheith agat cónaí sa Stát leis an stampa “4EUFAM” ar do chárta cónaithe nó 
  5. [ Cead fanachta ](/ga/moving-country/asylum-seekers-and-refugees/refugee-status-and-leave-to-remain/permission-to-remain/) daonnúlach a bheith bronnta ort don Stát nó 
  6. Cead a bheith bronnta ort fanacht sa Stát ón Aire Dlí agus Cirt agus Athchóirithe Dlí, tar éis cinneadh ón Aire gan ordú díbeartha a bheith déanta faoi Roinn 3 den Acht Inimirce 1999. 

**Riachtanais an chúrsa**

Ina theannta sin, ní mór duit **gach ceann** de na 3 riachtanas cúrsa a leanas
a chomhlíonadh:

  1. Caithfidh tú a bheith ag tabhairt faoi chúrsa fochéime lánaimseartha de ar a laghad 2 bhliain marthanachta (nó cúrsaí ar leith atá níos giorra in institiúidí teicneolaíochta). 
  2. Caithfidh tú a bheith i do fhochéimí céaduaire. D’fhéadfadh go measfaí go bhfuil mic léinn a bhfuil cáilíocht Leibhéal 6 nó Leibhéal 7 acu cheana féin ar an gCreat Náisiúnta Cáilíochtaí incháilithe do tháillí saor in aisce - ba cheart duit seiceáil leis an gcoláiste a sholáthraíonn an cúrsa Leibhéal 8. 
  3. Go ginearálta, ní fhéadfaidh tú a bheith ag athdhéanamh na bliana mar gheall ar theip i do chuid scrúduithe nó athrú cúrsa. Is féidir an t-eiseamh seo a tharscaoileadh má athdhéanann tú bliain mar gheall ar thromthinneas deimhnithe. Tá roinnt eisceachtaí ann freisin do mhic léinn in institiúidí teicneolaíochta atá ag athrú cúrsaí. 

Tá na cúrsaí a dtéann na socruithe táillí saor in aisce do chúrsaí fochéimithe
i bhfeidhm orthu:

  * In ollscoileanna 
  * In institiúidí teicneolaíochta 
  * I gcoláistí oideachais atá maoinithe go poiblí 
  * I gColáiste Náisiúnta na hÉireann 
  * I roinnt institiúidí oideachais reiligiúin 

Ní bhaineann taillí saor in aisce le cúrsaí i gcoláistí príomhaideacha, is
cuma faomhadh ó [ Dearbhú Cáilíochta agus Cáilíochtaí Éireann (DCCE)
](http://www.qqi.ie/) acu nó nach bhfuil. Ní dóthain go bhfuil cúrsa atá
liostaithe ag an [ Lár-Oifig Iontrála ](http://cao.ie/index.php) (LOI) leis
féin, chun cúrsa _saor ó tháillí_ a dhéanamh de.

Tá eolas sonrach ar chúnamh le táillí teagaisc ar fáil ag [
airgeadasmacleinn.ie ](http://www.studentfinance.ie/mp9377/course-
fees/index.html) .
