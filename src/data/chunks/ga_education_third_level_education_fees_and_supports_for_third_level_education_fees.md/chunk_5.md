###  Táillí AE

Mura gcáilíonn tú do tháillí saor in aisce, d’fhéadfá bheith i dteideal táillí
saor in aisce AE a fháil. Socraíonn gach institiúid oideachais tríú leibhéal
aonair rátaí táille AE. Ba cheart duit teagmháil a dhéanamh leis an institiúid
ar mian leat freastal uirthi chun tuilleadh faisnéise a fháil faoi ráta táille
an AE agus cibé acu an gcáilíonn nó nach gcáilíonn tú.

Seo a leanas roinnt sampla nuair a d’fhéadfadh daoine cáiliú do ráta táille an
AE:

  * Tá tú cáilithe do tháillí saor in aisce agus **tá tú ag tabhairt faoi bhliain arís eile** inar theip ort roimhe. 
  * Ní chomhlíonann tú aon cheann de na 6 chritéar náisiúntachta agus stádas inimirce a liostaítear thuas ach bhí tú i do **chónaitheach cánach** ar feadh líon blianta i mballstát den LEE nó san Eilvéis. (Mar gheall gur comhlachtaí féinriartha iad na hinstitiúidí tríú leibhéal, áfach, tá seo faoi lánrogha na hinstitiúide atá i gceist.) 

**Ón 24 Meán Fómhair 2014** ar aghaidh, féadfaidh mac léinn Éireannach, AE,
LEE nó Eilvéiseach a chaith ar a laghad cúig bliana sa bhunscoil nó i scoil
dara leibhéal in Éirinn rátaí táille an AE a fháil.

Mura gcáilíonn tú do tháillí an AE, féadtar táillí neamh-AE a ghearradh ort.
Socraíonn gach institiúid oideachais tríú leibhéal a rátaí féin táille. Ba
cheart duit teagmháil a dhéanamh leis na hinstitiúidí ar mian leat freastal
orthu chun tuilleadh faisnéise a fháil faoina dtáillí - féach ‘Cá ndéanfaidh
mé iarratas?’ thíos.
