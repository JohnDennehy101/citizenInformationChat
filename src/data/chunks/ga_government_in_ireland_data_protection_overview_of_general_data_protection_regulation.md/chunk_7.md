##  Catagóirí speisialta sonraí agus teorainneacha ar phróiseáil

Bíonn saghsanna áirithe sonraí pearsanta íogaire faoi réir cosaint bhreise
faoin RGCS. Liostaítear iad seo faoi Airteagal 9 den RGCS mar “catagóirí
speisialta” de shonraí pearsanta. Is iad na catagóirí speisialta seo:

•Sonraí pearsanta a nochtann bunadh ciníoch nó eitneach.

•Tuairimí polaitiúla.

•Creidimh reiligiúnacha nó fhealsúnacha.

•Ballraíocht de cheardchumann.

•Sonraí géiniteacha agus bithmhéadracha a phróiseáiltear ar mhaithe le duine
nádúrtha a shainaithint go huathúil.

•Sonraí a bhaineann le sláinte.

•Sonraí a bhaineann le saol gnéis nó gnéaschlaonadh duine nádúrtha.

Cuirtear cosc ar na catagóirí speisialta seo, seachas faoi chúinsí teoranta a
leagtar amach in Airteagal 9 den RGCS.

Ní thagann roinnt saghsanna próiseála faoi chuimsiú an RGCS, cosúil le
próiseáil a dhéanann an Garda Síochána i gcomhthéacs imscrúduithe agus
ionchúisimh choiriúla agus taifid ainm paisinéara a phróiseáil chun cosc a
chur ar ghníomhaíochtaí sceimhlitheoireachta.
