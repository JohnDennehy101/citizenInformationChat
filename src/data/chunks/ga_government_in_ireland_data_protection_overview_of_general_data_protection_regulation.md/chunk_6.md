###  Caithfidh eagraíochtaí eolas a thabhairt duit

Caithfear dóthain eolais a thabhairt duit i bhfriotal simplí agus soiléir go
mbíonn tú eolach ar an méid a dhéanfaidh eagraíocht le do shonraí pearsanta.
Tagtar air seo go minic i mbeartais phríobháideachais ar láithreáin ghréasáin
nó ar fhoirmeacha ar féidir leat iad a léamh nó a shíniú i bpearsan. Mar
shampla, ba cheart an méid seo a leanas a insint duit:

•Aitheantas agus sonraí teagmhála an rialaitheora sonraí nó a n-ionadaí den AE

•Na sonraí teagmhála don eagraíocht nó d’Oifigeach Cosanta Sonraí na
cuideachta

•An chúis atá leis an bpróiseáil a bheartaítear agus an bunús dlí atá leis

•An ‘leas dlisteanach’ atá ag an rialaitheoir sonraí i do shonraí pearsanta má
tá siad ag brath ar ‘leas dlisteanach’ chun na sonraí a phróiseáil

•Cé a mbeidh teacht aige ar do shonraí pearsanta

•Cibé an féidir nó nach féidir do shonraí pearsanta a aistriú lasmuigh den AE
agus más féidir, na cosaintí sonraí atá sa tír sin

•Cé chomh fada a dhéanfar do shonraí pearsanta a stóráil nó conas a dhéanfar
cinneadh faoin tréimhse ama sin

•Cibé acu an gceanglófar nó nach gceanglófar faoin dlí nó i gconradh ort do
shonraí pearsanta a sholáthar agus na hiarmhairtí a bhíonn i gceist mura
soláthraíonn tú iad

•Má bheidh do shonraí pearsanta faoi réir aon chinnteoireachta uathoibrithe
(is féidir cinntí a dhéanamh trí ríomhaire gan aon ionchur daonna a bheith
ann) nó aon phróiseas próifílithe

Ba cheart don eagraíocht thú a chur ar an eolas freisin faoi do chearta, na
cearta atá agat freisin maidir leis an méid seo a leanas:

•Teacht ar do shonraí a iarraidh

•Iarraidh go gceartófar do shonraí

•Iarraidh go scriosfar do shonraí

•Iarraidh go srianfar do shonraí

•Cur in aghaidh do shonraí a phróiseáil

•An ceart na sonraí a fháil a choimeádtar i bhfoirm a cheadaíonn duit iad a
aistriú chuig duine eile

•Toiliú a aistarraingt más é an toiliú an bonn faoina bpróiseálfar do shonraí
pearsanta

•Gearán a dhéanamh

Níor cheart sonraí pearsanta a theastaíonn ó na cuspóirí luaite siúd dá
mbailítear iad a bhailiú agus a phróiseáil, de ghnáth. Níor cheart do shonraí
pearsanta a choimeád ach chomh fada sin agus is gá do na cuspóirí dá mbailíodh
iad.

Caithfear do shonraí pearsanta a choimeád sábháilte fad atá siad á stóráil nó
á bpróiseáil, agus caithfidh beartais agus nósanna imeachta a bheith i
bhfeidhm lena chinntiú nach mbíonn aon teacht neamhúdaraithe orthu.

Is féidir leat léamh faoi conas teacht ar do shonraí pearsanta.

Is féidir leat oibleagáidí rialaitheoirí agus próiseálaithe sonraí faoin RGCS
a léamh.
