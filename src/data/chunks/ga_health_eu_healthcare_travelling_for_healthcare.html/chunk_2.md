##  Réamhrá

Má tá cónaí in Éirinn ort, féadfaidh tú a roghnú chun rochtain a fháil ar
chúram sláinte i dtíortha eile san [ Aontas Eorpach (an AE) ](/ga/government-
in-ireland/european-government/european-union/) , an Limistéar Eorpach
Eacnamaíochta (tá an Íoslainn, Lichtinstéin agus Iorua sa LEE chomh maith) nó
san Eilvéis.

Féadfaidh tú cúram sláinte **pleanáilte** a fháil faoin [ Scéim um Chóireáil
Thar Lear ](/ga/health/eu-healthcare/treatment-abroad-scheme/) nó faoin
Treoir um Chúram Sláinte Trasteorann  .

Go ginearálta, ní chumhdaíonn an Treoir um Chúram Sláinte Trasteorann
cóireálacha **atá** ar fáil in Éirinn agus cumhdaíonn an Scéim um Chóireáil
Thar Lear cóireálacha **nach bhfuil** ar fáil in Éirinn.

Má tá cóireáil cumhdaithe faoin Scéim um Chóireáil Thar Lear, ní féidir leat
aisíocaíocht a fháil di faoin Scéim um Chóireáil Thar Lear, mar sin, is
tábhachtach chun iarratas a dhéanamh faoin scéim chuí. Tugtar achoimre ar na
difríochtaí thíos, agus soláthraítear naisc le faisnéis níos mionsonraithe.

Ní thugann [ an Cárta Eorpach um Árachas Sláinte
](../../travel_and_recreation/travel_abroad/e111.ga.html) an teidlíocht duit
taisteal thar lear agus é ina aidhm cúram sláinte poiblí a fháil. Cumhdaíonn
sé cúram sláinte neamhphleanáilte do chónaitheoirí na hÉireann a dtagann
breoiteacht orthu nó a ngortaítear iad fad atá siad ag taisteal i dtír eile
san AE, LEE nó san Eilvéis.
