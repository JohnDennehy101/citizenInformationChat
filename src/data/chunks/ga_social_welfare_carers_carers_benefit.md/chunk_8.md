##  Cad is cúram lánaimseartha ann?

Chun Sochar Cúramóra a fháil ní mór duit cúram lánaimseartha a sholáthar do
dhuine a bhfuil cúram lánaimseartha de dhíth air/uirthi.

Meastar go bhfuil cúram agus aire lánaimseartha de dhíth ar dhuine:

  * Nuair atá gá aige/aici le maoirseacht leanúnach chun contúirt dó/di féin a sheachaint 

Nó

  * Nuair atá gá aige/aici le maoirseacht leanúnach agus cúnamh go minic i gcaitheamh an lae i dtaca le gnáthfheidhmeanna coirp. Mar shampla, cabhrú le siúl agus bogadh thart, ithe nó ól, a bheith nite nó cóirithe. 

Cinnfidh an Roinn Coimirce Sóisialaí cibé an bhfuil cúram lánaimseartha de
dhíth ar an duine.

Caithfidh dochtúir an té atá faoi chúram Tuairisc Leighis atá mar chuid den
fhoirm iarratais ar Shochar Cúramóra a chomhlánú, a shíniú agus a stampáil –
féach 'Conas iarratas a dhéanamh' thíos.

Níl an Tuairisc Leighis seo ag teastáil más leanbh é an té a bhfuil an an
Liúntas Cúraim Baile á fháil aige/aici. Féadfaidh tú Sochar Cúramóra a fháil
fiú mura tusa an duine a bhfuil an Liúntas Cúraim Baile á fháil agat don
leanbh.
