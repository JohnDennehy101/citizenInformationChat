###  Ranníocaíochtaí ÁSPC

Chun Sochar Cúramóra a fháil ní mór duit ar a laghad 156 ranníocaíocht a
bheith íoctha agat ag aon am ó thosaigh tú ag obair (ó chuaigh tú isteach sa
chóras árachais shóisialaigh ÁSPC). Ní mór duit freisin:

  * 39 ranníocaíocht a bheith íoctha sa bhliain chánach ábhartha, nó 
  * 39 ranníocaíocht a bheith íoctha sna 12 mhí roimh thús do Shochar Cúramóra, nó 
  * 26 ranníocaíocht a bheith íoctha sa bhliain chánach ábhartha agus 26 ranníocaíocht íoctha sa bhliain roimhe sin 

Is í an bhliain chánach ábhartha an dara bliain chánach iomlán dheireanach
roimh an mbliain ina ndéanann tú d’éileamh ar Shochar Cúramóra. Mar sin, i
gcás éileamh a rinneadh in 2024, is é 2022 an bhliain chánach ábhartha.

Ní áirítear ach ranníocaíochtaí in Aicme A, B, C, D, H agus E i dtreo an
tSochair Chúramóra. Ní áirítear Aicme S (ranníocaíochtaí féinfhostaithe).

Féadfar árachas sóisialta i mballstát eile den AE agus sa RA a úsáid chun na
rialacha ranníocaíochta ÁSPC a chomhlíonadh. Ní mór do ranníocaíocht árachais
shóisialaigh don tseachtain dheiridh a bheith íoctha in Éirinn.

Dámhtar ranníocaíochtaí creidiúnaithe nó creidmheasanna ort go huathoibríoch
nuair a bhíonn Sochar Cúramóra á fháil agat. Bronntar creidmheasanna ag an
ráta céanna le do ranníocaíocht íoctha dheireanach. Cuidíonn na creidmheasanna
seo le do theidlíocht ar shochair leasa shóisialaigh agus pinsin a chosaint
amach anseo.
