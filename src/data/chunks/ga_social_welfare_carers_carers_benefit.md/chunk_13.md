##  Conas iarratas a dhéanamh ar Shochar Cúramóra

Chun iarratas a dhéanamh comhlánaigh foirm iarratais ar Shochar Cúramóra
(pdf). Is féidir leat an fhoirm seo (CARB1) a fháil ó d’Ionad Intreo áitiúil
nó d’Oifig Bhrainse Leasa Shóisialaigh nó ón Rannóg Sochar Cúramóra - féach
‘Cá háit le iarratas a dhéanamh’ thíos.

Molann an Roinn Coimirce Sóisialaí go ndéanann tú iarratas ar Shochar Cúramóra
10 seachtaine sula bhfágann tú an fhostaíocht, más féidir.

  * Ba cheart duit Codanna 1, 2, 3, 5, 6, 7 agus 8 den fhoirm Sochar Cúramóra a chomhlánú. 
  * Ba cheart do d’fhostóir Cuid 4 a chomhlánú, a shíniú agus a stampáil. 
  * Ba chóir don duine atá ag fáil cúraim uait Cuid 10 a chomhlánú agus ba chóir dá ndochtúir an Tuairisc Leighis a chomhlánú, a shíniú agus a stampáil. 

Má tá iarratas á dhéanamh agat ar Shochar Cúramóra don dara duine, ba cheart
duit úsáid a bhaint as foirm iarratais CARB2 (pdf).

Má cheapann tú gur diúltaíodh Sochar Cúramóra duit go héagórach, is féidir
leat achomharc a dhéanamh faoin gcinneadh seo.
