###  Socruithe idir tiarna talún agus tionónta

Nuair a bheidh na deisiúcháin críochnaithe, cuirfear do réadmhaoin ar
tairiscint do theaghlaigh a cheadaigh an t-údarás áitiúil do thithíocht
shóisialta. Má chomhaontaigh tú le léas díreach do do réadmhaoin, déanfaidh
tionóntaí comhaontú tionóntachta a shíniú leis an údarás áitiúil nó an CCT.
Déanfaidh an t-údarás áitiúil nó an CCT (a ghníomhaíonn mar an tiarna talún)
an réadmhaoin a bhainistiú agus cuirfidh siad tacaíocht ar fáil dá thionóntaí.
Ní bheidh an réadmhaoin seo ar fáil do thionóntaí a bhfuil Íocaíocht Cúnaimh
Tithíochta (ÍCT) á fáil acu nó atá rannpháirteach sa Scéim Cóiríochta ar Cíos
(an SCC).

Má rinne tú CFC leis an údarás áitiúil nó an CCT, idir tú féin (an t-úinéir
réadmhaoine) agus an tionónta ainmnithe atá an comhaontú tionóntachta. Tú féin
an tiarna talún, agus tá cearta agus freagrachtaí tiarna talún ort.
