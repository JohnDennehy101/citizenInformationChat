###  Na deisiúcháin a shocrú

Is féidir leat conraitheoir a shocrú tú féin chun tabhairt faoi na
deisiúcháin. Mura féidir leat é sin a dhéanamh, is féidir leis an údarás
áitiúil nó leis an CCT conraitheoir a fhostú ina ionad sin. Caithfidh tú cead
scríofa foirmiúil a thabhairt don údarás áitiúil nó don CCT a shocrú go
ndéanfar oibreacha ar an réadmhaoin.

Má tá tú ag socrú an chonraitheora tú féin, ní foláir duit na hoibreacha atá
le déanamh a chur i bhfoirm liosta agus luachan a fháil ón gconraitheoir.
Caithfear aontú ar an méid sin leis an údarás áitiúil nó leis an CCT sula
dtosaíonn an saothar. Caitheann an conraitheoir bheith comhlíontach ó thaobh
cánach, agus bheith in ann fianaise a sholáthar ina leith sin ach iarratas a
fháil.

Nuair a bhíonn an saothar críochnaithe, ba cheart duit sonrasc a fháil ón
gconraitheoir agus é a thabhairt don údarás áitiúil nó don CCT, a shocróidh
cuairt a thabhairt ar an suíomh lena sheiceáil go sásaíonn an obair an
caighdeán riachtanach.

Má bhíonn gach aon ní in ord is in eagar, íocfaidh an t-údarás áitiúil nó an
CCT an méid comhaontaithe leat chun sonrasc an chonraitheora a íoc. Teastóidh
uait fáltas a sholáthar ón gconraitheoir.
