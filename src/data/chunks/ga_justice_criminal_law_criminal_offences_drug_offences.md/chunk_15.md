####  **Substaintí a bhfuil éifeachtaí sícighníomhacha acu**

Má fhaightear amach go bhfuil tú ag díol nó ag soláthar substaintí lena
gcaitheamh ag an duine a bhfuil éifeachtaí sícighníomhacha acu (ach nach
bhfuil toirmeasc sonrach orthu faoi na hAchtanna um Mí-Úsáid Drugaí), tá tú
ciontach i gcion.

Is é an [ tAcht um Cheartas Coiriúil (Substaintí Sícighníomhacha) 2010
](http://www.irishstatutebook.ie/2010/en/act/pub/0022/sec0020.html#sec20) an
dlí a chlúdaíonn é seo.

Ar chiontú go hachomair don chion seo, tá tú faoi dhliteanas fíneáil aicme A,
nó pianbhreith príosúin suas le 12 mhí, nó an dá rud.

Má chiontaítear ar díotáil thú, is féidir fíneáil a ghearradh ort nó thú a
chur chun príosúin ar feadh suas le 5 bliana, nó an dá rud.
