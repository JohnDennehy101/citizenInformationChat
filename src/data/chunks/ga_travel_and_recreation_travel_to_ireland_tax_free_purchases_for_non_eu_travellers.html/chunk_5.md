###  Fianaise Dhoiciméadach

De ghnáth, is ionann cruthúnas ar easpórtáil, ar a dtugtar deimhniú
easpórtála, agus an dearbhán easpórtála a dhéanann lucht Custam a stampáil ag
pointe deireadh imeachta ón Aontas Eorpach. Cuir i gcás, sa chás go
gceannaíonn tú earraí in Éirinn agus go dtaistealaíonn tú ansin go dtí an
Ghearmáin sula n-imíonn tú ón Aontas Eorpach, is amhlaidh gurb éigean duit an
cháipéisíocht ábhartha a fháil stampáilte ag lucht Custam na Gearmáine. Ní
dhéanann údaráis lucht Custam na hÉireann an cháipéisíocht a stampáil ach
amháin sa chás atá ticéad le haghaidh ceann scríbe taobh amuigh den AE, nach
bhfuil bailí níos déanaí ná deireadh an tríú mí ón dáta ar ceannaíodh na
hearraí.

Sa chás nach bhfuil tú in ann an cháipéisíocht a fháil stampáilte ag údaráis
ábhartha lucht Custam ag an bpointe imeachta nó nár bhain tú úsáid as
seirbhísí gníomhaireachta aisíocaíochta CBL, is féidir leat an cháipéisíocht a
fháil stampáilte i do thír féin ag duine a bhfuil stádas oifigiúil acu (cuir i
gcás, ag lucht Custam nó ag duine de na póilíní) sula dtabharfar ar ais don
mhiondíoltóir in Éirinn í.

Tá coinníollacha breise i gceist d’áitritheoirí na Breataine Móire. Beidh
cruthúnas ar iompórtáil isteach go dtí an Bhreatain Mhór agus ar íocaíocht ar
aon dleacht iompórtála de dhíth i gcúinsí faoi leith. Is féidir leat tuilleadh
sonraí a fháil ó na Coimisinéirí Ioncaim.
