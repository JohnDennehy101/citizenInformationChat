##  Cad iad na cearta atá agam agus mé ag taisteal ar bhád farantóireachta nó
ar chúrsáil?

Tá cearta paisinéirí agat agus tú ag taisteal ar fhormhór na mbád
farantóireachta agus na long cúrsála san AE.

Uaireanta tugtar _cearta paisinéirí muirí_ orthu seo agus clúdaíonn siad
moilleanna, cealuithe, bagáiste caillte agus gortú.

Ní mór _d’oibreoirí taistil_ :

  * faisnéis a thabhairt duit faoi do chearta agus faoin gcúnamh a bhfuil tú i dteideal a fháil 
  * Cinnte a dhéanamh go gcaitear go cothrom leatsa agus le paisinéirí eile 
  * Réiteach a fháil ar shaincheisteanna de bharr moilleanna nó cealuithe 

I measc na n-oibreoirí taistil tá cuideachtaí iompair (a ritheann báid
farantóireachta agus longa cúrsála) agus cuideachtaí a ritheann críochfoirt
mar chalafoirt farantóireachta.
