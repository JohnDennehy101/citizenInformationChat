###  Cumarsáid ar ‘cheist ábhartha’

Caithfidh go bhfuil cumarsáid ábhartha á déanamh agat. Ciallaíonn cumarsáid
ábhartha cumarsáid scríofa nó bhéil a dhéantar go pearsanta (go díreach nó go
hindíreach) le hoifigeach poiblí ainmnithe i ndáil le ceist ábhartha. Ní
áirítear léi cineálacha cumarsáide áirithe. Féach ‘Cumarsáidí Eisceachtúla’
thíos.

Ciallaíonn ceist ábhartha aon cheist a bhaineann le:

•Tionscnamh, forbairt nó modhnú aon bheartais phoiblí nó aon chláir phoiblí,

•Aon dlí a ullmhú nó a leasú

•Aon deontas, iasacht, conradh, nó aon tacaíocht airgeadais, conradh nó
comhaontú eile, nó aon cheadúnas nó údarú a bhronnadh ina bhfuil cistí poiblí
bainteach

Ní áirítear léi aon cheist nach mbaineann ach amháin le forfheidhmiú aon
bheartais, cláir, achtacháin nó bronnta.

Cumarsáid eiscthe

Ní cheaptar gur brústocaireacht faoin reachtaíocht cineálacha cumarsáide
áirithe, ar a dtugtar cumarsáid eiscthe. Áirítear leo seo:

•Cumarsáid leis an duine nó ar a son maidir lena ngnóthaí príobháideacha i
leith aon cheiste seachas forbairt nó criosú talún

•Cumarsáid ina bhfiafraítear faisnéis fhíorasach nó ina dtugtar faisnéis
fhíorasach mar fhreagra d’iarratas ar fhaisnéis

•Cumarsáid arna hiarraidh ag comhlacht seirbhíse poiblí agus arna foilsiú aige
