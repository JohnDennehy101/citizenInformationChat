###  An Bord um Thionóntachtaí Cónaithe (an BTC)

Tá an Bord um Thionóntachtaí Cónaithe (an BTC) freagrach as an earnáil chíosa
a rialáil. Coimeádann sé clár náisiúnta tionóntachtaí agus cuireann sé
seirbhís réitigh díospóide ar fáil do thionóntaí agus tiarnaí talún.

Bíonn na cearta agus oibleagáidí céanna ag CCT a bhíonn ag tiarnaí talún
príobháideacha. Mar shampla, caithfidh siad a dtionóntachtaí a chlárú gach
bliain leis an BTC. Bíonn na cearta agus oibleagáidí céanna ag tionóntaí CCT a
bhíonn ag tionóntaí príobháideacha, ach roinnt eisceachtaí a bheith ann.

Thug an tAcht um Thionóntachtaí Cónaithe (Leasú), 2015 tionóntachtaí CCT faoi
shainchúram an BTC agus ciallaíonn sin go bhfuil na tionóntachtaí seo
cumhdaithe ag an reachtaíocht um thionóntachtaí cónaithe.
