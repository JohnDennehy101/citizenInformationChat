##  Cén seirbhísí a sholáthraíonnCCTanna?

Tá thart ar 500 comhlacht ceadaithe tithíochta (CCTanna) in Éirinn. Is éagsúil
iad ó thaobh méide de agus na seirbhísí a sholáthraíonn siad. Anuas ar
thithíocht inacmhainne ar cíos a sholáthar, tá mar chuspóir ag CCTanna
rannpháirtíocht agus forbairt an phobail a spreagadh agus a chur chun cinn.

Tugann údaráis áitiúla cistiú rialtais do CCTanna le tithíocht inacmhainne ar
cíos a sholáthar. Úsáideann siad an cistiú seo leis an méid seo a leanas a
dhéanamh:

  * Tithe nua a thógáil 
  * Tithe atá ann cheana a cheannach 
  * Tithe príobháideacha a léasú 

Bhunaigh eagraíochtaí cúraim atá ann cheana roinnt CCTanna le seirbhísí a
sholáthar do ghrupaí ar leith, cosúil le daoine breacaosta, daoine faoi
mhíchumas nó daoine gan dídean. Cuireann roinnt díobh seirbhísí
neamhthithíochta ar fáil, ar nós grúpbhéilí, gníomhaíochtaí sóisialta agus
comhairle ar leas.

Cabhraíonn roinnt CCTanna le daoine ar mian leo filleadh ar Éirinn le cónaí sa
tír. Mar shampla, cabhraíonn Safe-Home Ireland le heisimircigh a rugadh in
Éirinn a chónaíonn i gcóiríocht ar cíos thar lear ar mian leo filleadh abhaile
ar Éirinn ach nach bhfuil an acmhainn acu íoc as a gcóiríocht féin.
