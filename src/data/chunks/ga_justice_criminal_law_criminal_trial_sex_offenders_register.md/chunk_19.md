##  Cóireáil do chiontóirí gnéis

Feidhmíonn [ Seirbhís Phríosúin na hÉireann
](https://www.irishprisons.ie/prisoner-services/treatment-of-sex-offenders/)
raon seirbhísí teiripeacha duine-le -duine agus grúpabhunaithe atá dírithe ar
an dóchúlacht go ndéanfaidh na rannpháirtithe athchiontú a laghdú.

Soláthraíonn foireann speisialaithe síceolaithe agus oifigigh phromhaidh an
príomhchlár cóireála, ‘ [ Building Better Lives
](https://www.irishprisons.ie/prisoner-services/treatment-of-sex-offenders/)
’. I measc na gcritéar rannpháirtíochta tá:

  * Pianbhreith príosúin níos faide ná 18 mí 
  * Admháil iomlán, ar pháirt an phríosúnaigh, ar an gcion agus ar an dochar a rinneadh don íospartach 
  * Cumas agus toilteanas páirt a ghlacadh i ngrúpatheiripe 
  * Sláinte mheabhrach chobhsaí 
  * Roinnt litearthachta 

I measc na seirbhísí cóireála malartacha príosúin-bhunaithe tá teiripe duine
le duine, idirghabhálacha trí sheirbhísí ceadaithe ‘ionrochtana’ agus na
hidirghabhálacha atá ar fáil do phríosúnaigh i gcoitinne.

Faoi [ Bheartas Bainistíochta Ciontóirí Gnéis Sheirbhís Phríosúin na hÉireann
(PDF) ](http://www.irishprisons.ie/images/pdf/sexoffenderspolicy.pdf) ,
ainmnítear [ Príosún Choc an Arbhair
](http://www.irishprisons.ie/prison/arbour-hill/) mar an t-ionad náisiúnta do
chiontóirí gnéis atá i bpríosún a bhfuil raon iomlán idirghabhálacha
teiripeacha ar fáil ann. Ta [ Príosún Lár Tíre
](https://www.irishprisons.ie/prison/midlands-prison/) agus [ Áit Coinneála
Pháirc na Cruithneachta ](https://www.irishprisons.ie/prison/wheatfield-place-
of-detention/) ainmnithe mar ionaid satailíte ina bhfuil raon níos cúinge
d’idirghabhálacha teiripeacha ar fáil. Aistrítear príosúnaigh atá cimithe i
dtosach do phríosúin eile chuig na hionaid satailíte mura bhfuil imthosca
eisceachtúla i gceist.
