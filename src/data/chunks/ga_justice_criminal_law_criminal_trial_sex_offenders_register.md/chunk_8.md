###  Cad a tharlóidh mura gcomhlíonann ciontóir na ceanglais maidir le fógra a
thabhairt?

Má theipeann ort (gan leithscéal réasúnach) na ceanglais maidir le fógra a
chomhlíonadh, lena n-áirítear eolas bréagach nó míthreorach a thabhairt,
féadfar tú a ionchúiseamh.

Má chiontaítear thú tá tú faoi dhliteanas:

  * Ar chiontú achomair, fíneáil nó príosúnacht [ aicme A ](/ga/justice/criminal-law/criminal-trial/fines-for-criminal-offences/) ar feadh suas le 12 mhí, nó iad araon 
  * Ar é a chiontú ar díotáil, fíneáil suas le €10,000 nó príosúnacht ar feadh suas le 5 bliana, nó iad araon 

An mbaineann na ceanglais fógra seo le duine a ciontaíodh lasmuigh den Stát?

Baineann. Má chiontaítear thú i gcion gnéasach lasmuigh d’Éirinn agus gur cion
gnéasach é an cion sin in Éirinn, tá tú faoi réir na gceanglas céanna maidir
le fógra a thabhairt don Gharda Síochána má thagann tú chun cónaí in Éirinn.
Má theipeann ort do chuid sonraí a thabhairt do na Gardaí, féadfaidh na Gardaí
tú a ionchúiseamh mar gheall ar neamhchomhlíonadh na gceanglas
