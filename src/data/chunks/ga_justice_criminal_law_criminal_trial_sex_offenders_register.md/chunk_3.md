##  Clár na gciontóirí gnéis

Ar tú a chiontú i gcion gnéis, eiseoidh an chúirt Deimhniú Ciontachta duit ag
leagan amach fad do phianbhreithe agus do riachtanais tuairiscithe.

Cuirfidh an chúirt cóip de do theastas ar fáil freisin don [ Aonad um
Fhaisnéis agus Bainistiú Ciontóirí Gnéis (SOMIU),
](https://www.garda.ie/en/about-us/organised-serious-crime/garda-national-
protective-services-bureau-gnpsb-/sex-offender-management-and-intelligence-
unit-somiu-/) roinn an Gharda Síochána atá freagrach as taifead a choinneáil
díobh siúd go léir atá [ faoi réir Chuid 2
](http://www.irishstatutebook.ie/eli/2001/act/18/enacted/en/print#part2) den
Acht um Chiontóirí Gnéis. De ghnáth tugtar an ‘clár na gciontóirí gnéis’ ar an
taifead seo, cé nach bhfuil aon bhunús foirmiúil dlíthiúil leis an téarma.

Is iad na cionta gnéis atá faoi réir riachtanas tuairiscithe:

  * Éigniú 
  * Ionsaí Gnéis 
  * Tromionsaí Gnéis 
  * Ciorrú coil 
  * Cailín faoi 15 bliana d'aois a thruailliú 
  * Cailín idir 15 - 17 mbliana d'aois a thruailliú 
  * Gníomhaíochtaí gnéis eile bainteach le leanaí nó daoine leochaileacha 
  * Iarrachtaí a dhéanamh nó cúnamh a thabhairt i ndáil le haon cheann de na rudaí thuas 

I gcás ionsaithe gnéis agus ciorrú coil, níl feidhm ag an Acht um Chiontóirí
Gnéis 2001:

  * Má bhí an t-íospartach nó páirtí eile sa chion 17 mbliana d’aois nó níos mó nuair a rinneadh an cion; agus 
  * Mura gearradh pianbhreith ar an duine a ciontaíodh in aon phionós a bhain le príosúnacht nó níor cuireadh faoi réir aon bhearta é a bhain le saoirse a bhaint. 

Níl feidhm ag an Acht i gcásanna ina ndearnadh leanbh faoi 17 mbliana a
thruailliú:

  * Má tá an t-íospartach idir 15 agus 17 mbliana d’aois nuair a dhéantar an cion; agus 
  * Ma tá an duine atá ciontach sa chion níos lú ná 3 bliana níos sine ná an t-íospartach 
