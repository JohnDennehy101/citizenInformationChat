##  Cén fhaisnéis a thaifeadtar i gClár na mBreitheanna?

Taifeadtar an fhaisnéis seo a leanas i gClár na mBreitheanna:

Sloinne an linbh. Ní mór gur sloinne ceachtar de na tuismitheoirí nó an bheirt
tuismitheoirí an sloinne cláraithe. Más mian leat go mbeadh sloinne ag do
leanbh seachas sloinne ceachtar de na tuismitheoirí nó an bheirt acu, ní mór
duit [ iarratas a dhéanamh chuig an Ard Chláraitheoir nó chuig an
Stiúrthóir(pdf)
](https://assets.gov.ie/74319/8270641186b64f07ad71f6a79d39f48a.pdf) chun ainm
eile a shannadh.

  * Am, dáta agus áit bhreith an linbh 
  * Inscne an linbh 
  * Uimhir Phearsanta Seirbhíse Poiblí (Uimhir PSP) an linbh (arna leithroinnt ar chlárú) 
  * Céadainm(neacha) agus sloinne an linbh 
  * Céadainm(neacha) agus sloinne na máthar 
  * Sloinne breithe na máthar 
  * Gach sloinne a úsáideadh roimhe seo de chuid na máthar (más ann dó) 
  * Gnáthshlí bheatha na máthar 
  * Gnáthsheoladh na máthar ag an dáta breithe 
  * Dáta breithe na máthar 
  * Stádas pósta na mathar 
  * Uimhir Phearsanta Seirbhíse Poiblí (PSP) na máthar 
  * Sloinne breithe a máthar 

Cuirtear faisnéis chomhchosúil isteach maidir leis an athair nó le
tuismitheoir eile.
