##  Intreoir

Más mian leat oibriú nó staidéar a dhéanamh in Éirinn agus má tá do cháilíocht
ó thír eile, b'fhéidir go mbeidh ort aitheantas a fháil don cháilíocht sin in
Éirinn.

Is riachtanais cháilíochta shonracha iad cáilíochtaí gairmiúla nach mór duit a
bheith ag obair i ngairm rialáilte, mar theagasc nó chuntasaíocht. Má tá eolas
á lorg agat ar cháilíochtaí gairmiúla, féach ár gcáipéis Aitheantas do
cháilíochtaí gairmiúla in Éirinn.

Is féidir leis an bpróiseas chun do cháilíocht a aithint a bheith casta agus
d'fhéadfadh sé roinnt ama a thógáil. Ba chóir go n-aithneofaí do cháilíocht
eachtrach sula ndéanann tú iarratas ar phoist nó cúrsaí, chun an deis is fearr
a thabhairt duit féin.

Leagtar amach sa doiciméad seo na seirbhísí agus na huirlisí ar líne atá ar
fáil chun [ aitheantas a fháil do do cháilíocht eachtrach in Éirinn
](/ga/returning-to-ireland/starting-work/Recognition-of-professional-
qualifications-in-ireland/) . Míníonn sé freisin conas is féidir leis an
gCreat Náisiúnta Cáilíochtaí (NFQ) cabhrú leat comparáid a dhéanamh idir
leibhéal agus caighdeán na gcáilíochtaí éagsúla agus iad a chur i gcomparáid
agus i gcodarsnacht.
