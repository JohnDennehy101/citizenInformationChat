##  An féidir liom iarratas a dhéanamh ar choláiste in Éirinn má tá cáilíocht
neamh-Éireannach agam?

Déanann formhór na mac léinn in Éirinn iarratas ar áit choláiste tríú leibhéal
ag baint úsáide as torthaí a gcuid [ Ardteistiméireachta in Éirinn
](/ga/education/state-examinations/leaving-certificate/) . Go ginearálta, ní
dhéanann tú iarratas díreach ar an gcoláiste don áit. Ina ionad sin, déanann
tú iarratas chuig an LOI - an [ Lár-Oifig Iontrála
](http://www.cao.ie/index.php?ln=i) . Déanann an CAO bainistiú ar chóras
láraithe iarratais le haghaidh formhór na gcúrsaí fochéime lánaimseartha in
Éirinn.

Ach má bhí tú i do chónaí lasmuigh den AE b'fhéidir go mbeidh ort iarratas a
dhéanamh go díreach chuig roinnt Institiúidí Ardoideachais (IA). Ní mór duit
dul i dteagmháil le hoifig iontrála na nInstitiúidí Ardoideachais chun a fháil
amach an ceart duit iarratas a dhéanamh go díreach chuig an institiúid
ardoideachais nó tríd an CAO.

Tá sé an-tábhachtach an nós imeachta iarratais a sheiceáil ar ndóigh, mar
d'fhéadfadh sé a bheith deacair nó fiú dodhéanta athruithe a dhéanamh tar éis
duit d'iarratas a chur isteach.

Ba chóir duit do chuid fiosruithe a dhéanamh i bhfad roimh dháta deiridh an
CAO an 1 Feabhra, agus b'fhearr tráth nach déanaí ná an 15 Nollaig roimhe sin.

Is féidir leat tuilleadh a léamh inár ndoiciméad maidir le [ nósanna imeachta
iarratais choláiste agus riachtanais iontrála ](/ga/education/third-level-
education/applying-to-college/application-procedures-and-entry-requirements/)
.
