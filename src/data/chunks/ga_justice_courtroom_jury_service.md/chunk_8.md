###  Sa chúirt

Gach giúróir a dtugtar toghairm dóibh, ní mór dóibh freastal ar an gcúirt ar
an gcéad lá a chuirtear painéal an ghiúiré le chéile. Glaoitear ainm gach
giúróir agus caithfidh tú freagairt chun a léiriú go bhfuil tú i láthair.

Tarraingítear ainmneacha ó bhosca ballóide chun is go gcuirfí painéal 12
giúróir le chéile. Má ghlaoitear d’ainm rachaidh tú i mbosca na ngiúróirí agus
tabharfar deis duit le maíomh más neamh-incháilithe nó dícháilithe ó sheirbhís
giúiré tú nó más aithnid duit aon duine de na finnéithe sa chás.

Leasaigh Alt 23 den [ Acht gCúirteanna agus Dlí Sibhialta (Forálacha
Ilghnéitheacha) 2013
](http://www.irishstatutebook.ie/2013/en/act/pub/0032/sec0023.html#sec23) an t
[ Acht na nGiúiréithe 1976
](http://www.irishstatutebook.ie/1976/en/act/pub/0004/index.html) ionas gur
féidir leis an giúiré comhdhéanta de suas le 15 ball, má táthar ag súil an cás
go deireanach níos mó ná 2 mhí.

B’fhéidir nach ndéanfaidh tú seirbhís ghiúiré fiú má ghlaoitear ort chun
seirbhís ghiúiré. Glaoitear ar níos mo daoine ná mar is gá de ghnáth.
Caithfidh tú filleadh ar cúirt gach lá, is cuma an gcuirtear faoi mhionn ar
phainéal giúiré nó nach gcuirtear, mura dtreoraíonn an chúirt a mhalairt duit.

Is féidir le ceachtar taobh den chás agóid a dhéanamh i do choinne sula
dtugann tú do mhionn. Níl anseo ach agóid i gcoinne giúróra mholta. Féadann
gach taobh agóid a dhéanamh i gcoinne 7 giúróirí féideartha gan aon chúis a
thabhairt leis agus is féidir leo agóid a dhéanamh i gcoinne aon líon giúróirí
más féidir leo "cúis a léiriú" leis.

Má bhíonn agóid déanta i do choinne agus gan cúis tugtha leis, fágfaidh tú
bosca na ngiúróirí. Má thugtar cúis leis an agóid, is é an breitheamh a
chinnfidh an dtabharfaidh tú seirbhís nó nach dtabharfaidh.

Tabharfaidh an ball den ghiúiré atá roghnaithe mionnú ina n-aonar nó
dearbhóidh siad go dtriailfidh siad an cheist i gceart agus go dtabharfaidh
siad breithiúnas fírinneach de réir na fianaise.

Nuair a bhíonn an giúiré curtha faoi mhionn agus sula dtosaíonn an cás,
roghnaíonn sé príomhghiúróir oná bhaill. Gníomhaíonn an príomhghiúróir mar
chathaoirleach neamhfhoirmiúil agus mar urlabharaí an ghiúiré.
