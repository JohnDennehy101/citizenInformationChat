###  Athbhreithniú

Má thagann athrú mór ar an leibhéal cúnaimh a theastaíonn uait nó ar do
mhaoin, is féidir le Feidhmeannacht na Seirbhíse Sláinte (FSS) athbhreithniú a
dhéanamh ar do chás. (Tá sé de chumhacht ag an mbord freisin athbhreithniú a
dhéanamh gach 6 mhí ach ní tharlaíonn sin ach go fíor annamh). Ní mór don FSS
athbhreithniú a dhéanamh ar do chás má iarrann tusa nó an té atá i gceannas an
tí é.

Déantar measúnú ar an gcúnamh a theastaíonn uait agus ar do mhaoin don
athbhreithniú ar an mbealach céanna agus a déanadh an chéad mheasúnú. De bharr
an athbhreithnithe, d'fhéadfadh sé go ndéanfadh an FSS an deontas a mhéadú nó
a laghdú nó é a tharraingt siar ar fad nó lóistín i dteach de chuid an FSS a
thairiscint nó socruithe a dhéanamh cúram a chur ar fáil duit i do theach
féin. Íoctar an deontas atá ar fáil cheana le linn an athbhreithnithe. Má
dhéanann an FSS cinneadh an deontas a laghdú nó a stopadh ní mór dó é sin a
chur in iúl duit agus leanacht leis an deontas a íoc ar feadh 28 lá. Tá sé de
cheart agat achomharc a dhéanamh i dtaobh aon chinnithe an deontas a laghdú nó
a tharraingt siar. Má éiríonn leis an achomharc sin íocfar aon riaráistí a
bhaineann leis an deontas.
