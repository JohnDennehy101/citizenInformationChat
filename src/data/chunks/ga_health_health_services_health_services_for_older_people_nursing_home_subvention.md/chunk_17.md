###  Achomhairc

Má bhíonn tú míshásta le cinneadh ar d'iarratas ar dheontas, is féidir
achomharc a dhéanamh chuig an Oifigeach Achomhairc i nGnóthaí Thomhaltóirí
FSS. Ní féidir achomharc a dhéanamh i dtaobh an mheasúnaithe a rinneadh ar an
gcúram a theastaíonn uait. Is féidir achomharc a lorg ar an scrúdú maoine
agus/nó méid an deontais. Ba cheart duit achomharc a dhéanamh taobh istigh de
28 lá ón lá a fhaigheann tú fógra maidir leis an gcinneadh.

Tá sé de cheart agat sonraí an chinnithe a bheith ar eolas agat agus na
fáthanna a bhaineann leis. Ba cheart don FSS sonraí maidir leis an scrúdú
maoine a sholáthar duit ach muna bhfuileadar curtha ar fáil nó sách soiléar
duit ba cheart duit tuilleadh eolais a lorg.

Níl sé leagtha síos sna rialacha go bhfuil duine i dteideal éisteachta béil,
ach má cheapann tú go mbeadh sí ina buntáiste is féidir leat éisteacht béil a
iarraidh.

Ní mór don oifigeach achomhairc cinneadh ar achomharc a thabhairt taobh istigh
de 28 lá. Is féidir le [ Fear an Phobail ](/ga/government-in-ireland/how-
government-works/standards-and-accountability/office-of-the-ombudsman/)
athbhreithniú a dhéanamh ar chinneadh an oifigigh achomhairc agus is féidir
leis na cúirteanna athbhreithniú a dhéanamh freisin ar an gcinneadh.
