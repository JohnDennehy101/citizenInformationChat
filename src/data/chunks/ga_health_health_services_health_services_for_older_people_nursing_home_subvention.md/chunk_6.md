###  Ioncam feirme nó gnó

Déanfar measúnú ar Fheirm, ar Thalamh nó ar Ghnó nuair is leis an té a bhfuil
fóirdheontas á iarraidh aige nó aici an Fheirm, an Talamh nó an Gnó.

Déantar ioncam ó fheirm nó gnó a áireamh ar bhunús cuntas na bliana roimhe más
ann dóibh. Déantar measúnú barúlach mura mbíonn siad ar fáil.

I gcás feirme ina bhfuil ioncam i gceist ach nach bhfuil cuntais ar fáil i
gcomhair na bliana airgeadais roimhe sin déantar ioncam iomlán na feirme lena
n-áirítear íocaíochtaí cinn, fóirdheontais, ioncam cíosa, is araile a mheas,
lúide caiteachas reatha feirme.

Más rud é nach bhfuil feirm nó gnó á úsáid féadfar measúnú barúlach a dhéanamh
a chuireann luach caipitil na talún nó an ghnó san áireamh.
