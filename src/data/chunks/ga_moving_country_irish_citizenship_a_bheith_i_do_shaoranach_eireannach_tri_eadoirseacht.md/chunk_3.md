##  Saoránacht do chéile saoránach Éireannach

Má tá tú pósta le, nó i bpáirtnéireacht shibhialta le, saoránach Éireannach,
is féidir leat iarratas a dhéanamh chun bheith i do shaoránach Éireannach trí
eadóirsiú. Is féidir leat iarratas a dhéanamh má tá cónaí ort in Éirinn nó i
dTuaisceart Éireann agus má chomhlíonann tú na coinníollacha seo a leanas:

  * Tá tú 18 nó níos sine. 
  * Tá tú pósta le 3 bliana nó níos mó. 
  * Bhí tú i do chónaí ar oileán na hÉireann ar feadh 3 bliana as na 5 bliana sula ndéanann tú d’iarratas (féach ‘Cónaí ináirithe a ríomh’ thíos). Caithfidh tú a bheith i do chónaí in Éirinn nó i dTuaisceart Éireann go leanúnach ar feadh 12 mhí roimh dháta d’iarratais. 
  * Tá sé ar intinn agat cónaí in Éirinn tar éis duit a bheith i do shaoránach Éireannach. 
  * Tá tú i do chónaí le do chéile. 
  * Is ‘dea-charachtar’ tú (féach ‘Seiceáil go gcáilíonn tú’ thíos). 
