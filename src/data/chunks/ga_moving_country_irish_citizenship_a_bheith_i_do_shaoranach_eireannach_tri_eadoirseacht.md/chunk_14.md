##  Doiciméadú

Braitheann na doiciméid tacaíochta atá uait ar do chás. Má tá do dhoiciméid i
dteanga eile seachas Béarla, caithfidh tú iad a fháil aistrithe ag seirbhís
aistriúcháin ghairmiúil. Tá liosta aistritheoirí gairmiúla ag [ Cumann
Aistritheoirí agus Ateangairí na hÉireann.
](https://www.translatorsassociation.ie/)

I ngach cás, beidh ort fianaise ar do chéannacht agus ar do náisiúntacht a
sholáthar.

Ón 20 Aibreán 2023, ní gá d’iarratasóirí nua ach fótachóip dheimhnithe daite a
sholáthar de leathanach bithmhéadrach a bpas reatha. Caithfidh do fhótachóip a
bheith deimhnithe ag aturnae, coimisinéir mionnaí, coimisinéir síochána nó
nótaire poiblí. Is féidir leis an ISD iarraidh ort fós do phas iomlán a chur
isteach – táthar ag súil go n-iarrfar ar 10% d’iarratasóirí a bpas iomlán a
chur isteach.
