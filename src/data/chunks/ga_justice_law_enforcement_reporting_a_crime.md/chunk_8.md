###  Cad a tharlaíonn mura ndéantar duine ar bith a ionchúiseamh?

Is féidir leis na Gardaí an cinneadh a dhéanamh amanna stop a chur le coir a
imscrúdú gan duine a bhfuil amhras faoi a shainaithint – duine a cheapann siad
a rinne an choir. Má tharlaíonn seo, tá an ceart agat iarraidh ar achoimre ar
na cúiseanna a bhí leis an gcinneadh seo.

I gcásanna eile, is féidir leis na Gardaí nó an SIP cinneadh a dhéanamh gan
duine a bhfuil amhras faoi a ionchúiseamh. Arís eile, tá an ceart agat
iarraidh ar achoimre ar na cúiseanna a bhí leis an gcinneadh seo.

Is féidir leat iarraidh freisin go ndéanfar athbhreithniú ar an gcinneadh gan
ionchúiseamh a dhéanamh. Caithfidh tú d’iarraidh ar athbhreithniú a sheoladh
ar aghaidh laistigh de 56 lá i ndiaidh gur cuireadh ar an eolas thú ar an
gcinneadh gan ionchúiseamh a dhéanamh. Nó, má d’iarr tú go dtabharfar achoimre
duit ar na cúiseanna a bhí leis an gcinneadh, tugtar 28 lá duit ón dáta sin a
fhaigheann tú an achoimre chun d’iarraidh a dhéanamh.

Is féidir níos mó a léamh faoi conas cúiseanna agus athbhreithnithe a iarraidh
ar láithreán gréasáin an SIP.
