##  Oibleagáidí tiarna talún

Mar thiarna talún, caithfidh tú an méid seo a leanas a dhéanamh:  

  * [ Cláraigh an tionóntacht ](https://onestopshop.rtb.ie/register-a-tenancy/how-to-register-a-tenancy/) gach bliain leis an BTCP agus nuashonraigh iad faoi aon athruithe ar an tionóntacht ar nós athrú cíosa. Tá clárú bliantúil i bhfeidhm ón 4 Aibreán 2022 
  * Leabhar Cíosa nó ráiteas den chíos a íocadh a thabhairt do do thionónta 
  * A chinntiú go mbaineann an mhaoin íoschaighdeáin áirithe amach (ach ní bhaineann na caighdeáin i dtaobh cuspóirí ullmhaithe bia, stórála agus níocháin le CFTanna) 
  * Taobh istigh den mhaoin a dheisiú agus a chothabháil go mbaineann sé an caighdeán céanna amach a bhain sé ag tús na tionóntachta 
  * Struchtúr na maoine a dheisiú agus a chothabháil 
  * Rátáil Fuinnimh Foirgnimh (BER) a thabhairt don mhaoin 
  * Tionóntaí a aisíoc as aon deisiúcháin a dhéanann siad a bhfuil tú féin freagrach astu 
  * An mhaoin a chur faoi árachas (mura féidir árachas a fháil, nó má bhíonn an costas míréasúnta, ní bhaineann an oibleagáid seo) 
  * Faisnéis a thabhairt don tionónta faoi aon ghníomhairí atá údaraithe chun déileáil thar do cheann (ar nós cuideachtaí bainistíochta, gníomhaireachtaí, ionadaithe pearsanta) 
  * A chinntiú gurb eol don tionónta conas teagmháil a dhéanamh leat nó le do ghníomhaire 
  * Fógra 90 lá a thabhairt do thionóntaí príobháideacha go ndéanfar athbhreithniú cíosa (ba cheart do CFTanna fógra a thabhairt “a luaithe is indéanta”) 
  * Fógra bailí scríofa a thabhairt do thionóntaí go gcuirfear deireadh leis an tionóntacht agus cloí leis na rialacha a bhaineann le deireadh a chur le tionóntacht. 

Caithfidh tú a chinntiú, chomh maith, go gcomhlíonann na tionóntaí a
n-oibleagáidí. Is féidir le haon duine a bhíonn thíos le teip ar do thionóntaí
a n-oibleagáidí a chomhlíonadh gearán a dhéanamh i d’aghaidh leis an BTC.

Leis an Acht um Thionóntachtaí Cónaithe (Leasú) 2019 tugtar cumhachtaí
leathnaithe don RTB tiarnaí talún a sháraíonn a n-oibleagáidí reachtúla mar
thiarna talún a imscrúdú, a rabhadh agus a smachtú. Fiosróidh an RTB más rud é
go ndéanann tiarna talún an méid seo a leanas:

  * Ag neamhchomhlíonadh rialacha [ Crios Brú Cíosa ](https://www.rtb.ie/rent-pressure-zones/)
  * Nach gcláraíonn sé tionóntachtaí leis an RTB agus nach gcoimeádann siad suas chun dáta iad maidir le hathruithe ar an gcíos 
  * Nach dtairgeann sé tionóntacht ar ais do thionónta, má bhíonn an mhaoin ar fáil le ligean ar cíos arís, agus iarradh ar an tionónta an mhaoin a fhágáil ar dtús toisc go raibh an tiarna talún ag díol na maoine, ag athrú a úsáide, athchóiriú mór á dhéanamh air, nó toisc go raibh sé de dhíth uirthi dóibh féin nó do neasteaghlach 
  * Soláthraíonn sé cúiseanna bréagacha nó míthreoracha chun deireadh a chur le tionóntacht 

Faigh tuilleadh eolais faoi [ aonad imscrúduithe agus smachtbhannaí an RTB ar
shuíomh Gréasáin an RTB ](https://www.rtb.ie/legislation-
change/investigations-and-sanctions/) .
