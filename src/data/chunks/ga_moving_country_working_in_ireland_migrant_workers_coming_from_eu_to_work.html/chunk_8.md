##  Slándáil shóisialach agus cáin

Nuair a dhéantar post a thairiscint duit, nó más maith leat do ghnólacht féin
a thosú, beidh ort Uimhir Phearsanta Seirbhíse Poiblí (Uimhir PSP) a fháil.
Caithfidh tú clárú leis na Coimisinéirí Ioncaim freisin. Faigh tuilleadh
eolais faoi [ obair a thosú in Éirinn
](https://www.citizensinformation.ie/en/employment/starting-work-and-changing-
job/starting-work/tax-and-starting-work/) .

Mar fhostaí, déanfaidh d’fhostóir asbhaintí ó do phá chun cáin agus árachas
sóisialach a íoc. Braitheann an méid a íocann tú ar do thuarastal agus do
chúinsí (mar shampla, má tá tú pósta). Caithfidh d’fhostóir duillín pá a
thabhairt duit, ina leagfar amach na hasbhaintí seo:

ÍMAT: Íoc Mar a Thuillir – is cáin ioncaim é seo

MSU: Muirear Sóisialta Uilíoch – is cáin eile é seo

ÁSPC: Árachas Sóisialach Pá-Choibhneasa – is árachas sóisialach é seo

Ranníoctar ÁSPC le do phinsean, agus má dhífhostaítear thú nó má thagann
breoiteacht ort, b’fhéidir go mbeidh tú in ann íocaíocht leasa shóisialaigh a
éileamh bunaithe ar do ranníocaíochtaí ÁSPC. Is féidir leat do ranníocaíochtaí
árachais shóisialaigh a d’íoc tú i dtír eile an LEE a chur san áireamh chun
cáiliú do shochair Éireannacha.

Má tá tú féinfhostaithe, caithfidh tú do chánacha féin agus d’árachas
sóisialach féin a íoc trí thuairisceán cánach bliantúil a dhéanamh.
