###  Do chás a dhéanamh

Iarrfaidh an breitheamh ort ansin do chás a thosú. Caithfidh tú do thaobh féin
den díospóid a thabhairt ansin. Ba chóir duit do chás a dhéanamh chomh soiléir
agus is féidir, agus tacú leis trí fhianaise ábhartha a thabhairt.

Agus tú ag labhairt leis an mbreitheamh, bí cinnte “a Bhreithimh” a thabhairt
orthu agus gach freagra a dhíriú orthu.

De ghnáth, is iad seo a leanas na céimeanna a bhaineann le do chás a dhéanamh:

  1. Cuireann tú do chás i láthair na cúirte. 
  2. Cuirfidh an breitheamh ceisteanna is cóir duit a fhreagairt, chomh maith agus is féidir. 
  3. Beidh cead ag an bhfreagróir ceisteanna a chur ort, ar cheart duit a fhreagairt, chomh maith agus is féidir agus gan argóint a thosú. 
  4. Beidh cead agat glaoch ar do chuid finnéithe, má tá finnéithe agat, agus déanfaidh tú féin agus an freagróir iad a cheistiú. 

Nuair a bheidh do chuid fianaise tugtha agat, iarrfar ar an bhfreagróir
cosaint a dhéanamh agus a gcuid fianaise féin a chur i láthair. Má tá do chás
in aghaidh cuideachta, labhróidh ionadaí de chuid na cuideachta ar a son.
