###  Cad a bheidh le déanamh agam sa chúirt?

Beidh ort do chaidreamh/gaol leis an bhfreagróir a insint don bhreitheamh. Mar
shampla:

  * Is tusa an tomhaltóir agus is miondíoltóir nó soláthraí seirbhíse an freagróir 
  * Úinéir réadmhaoine a líomhnaítear go ndearna an freagróir damáiste dá réadmhaoin 

Beidh ort na nithe seo a leanas a chur in iúl don chúirt:

  * Sonraí an éilimh 
  * Cad a tharla agus conas a láimhseáil tú é 
  * Cé mhéad atá á éileamh agat 

Ba cheart duit freisin aird na cúirte a tharraingt ar aon réimsí de dhlí na
dtomhaltóirí a bhaineann le do chás.

Is féidir a bheith deacair an dlí a mhíniú, mar sin b’fhéidir gur mhaith leat:

  * Comhairle dlí a fháil ó aturnae 
  * Teagmháil a dhéanamh leis an Ionad comhairle dlí saor in aisce chun roinnt treorach a fháil. 

Is féidir tuilleadh a léamh faoi do chearta tomhaltóirí anseo.
