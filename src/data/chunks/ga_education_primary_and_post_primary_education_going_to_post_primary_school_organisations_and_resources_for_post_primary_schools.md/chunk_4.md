###  Scoilnet

Is í [ Scoilnet ](http://www.scoilnet.ie/) an tairseach oifigiúil oideachais
agus is í an Roinn Oideachais a chuireann ar fáil í. Tá sé d’aidhm aici
tacaíocht a thabhairt do phobal oideachais na hÉireann trí fhaisnéis agus
chomhairle a chur ar fáil do dhaltaí, múinteoirí agus tuismitheoirí. Cuireann
Scoilnet acmhainní ar fáil faoi réimse leathan ábhar a ndearna saineolaithe na
n-ábhar éagsúla measúnú orthu le deimhin a dhéanamh go bhfuil siad ábhartha
leis na curaclaim a chuirtear ar fáil in Éirinn. Tá acmhainní ann mar
pleananna ceachtanna, bileoga oibre idirghníomhacha inphriontáilte, nótaí agus
ábhar ilmheán. Is féidir le tuismitheoirí agus le múinteoirí eolas a fháil
faoi chúrsaí reatha agus faoi imeachtaí a bhaineann le cúrsaí oideachais agus
tuismitheoireachta. Tá cuntais faoi mhúinteoirí agus faoi scoileanna le fáil
sa chuid sin de Scoilnet, ‘Scoileanna ar Líne’ (Schools Online). Tá eolas ann
freisin faoi láithreáin ghréasáin a cheapadh le haghaidh scoileanna. Tugann
Scoilnet bunachar sonraí inchuardaithe de bhunscoileanna agus
iarbhunscoileanna agus tá go leor de na scoileanna seo tar éis a leathanaigh
ghréasáin féin a cheapadh ar an láithreán seo.
