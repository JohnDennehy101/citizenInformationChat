###  Cé mhéad ranníocaíocht ÁSPC atá de dhíth orm?

**Má tá tú fostaithe,** caithfidh tú:

  * Ar a laghad 39 seachtaine d’ÁSPC íoctha sa tréimhse 12 mhí roimh an gcéad lá de do shaoire mháithreachais 

Nó

  * Ar a laghad 39 seachtain d'ÁSPC íoctha ó thosaigh an chéad obair agus ar a laghad 39 seachtaine d'ÁSPC íoctha nó curtha chun sochair sa bhliain chánach ábhartha nó sa bhliain chánach tar éis na bliana cánach ábhartha. Mar shampla, má tá tú ag dul ar shaoire mháithreachais in 2024, is é 2022 an bhliain chánach ábhartha agus is í 2023 an bhliain ina dhiaidh sin. 

Nó

  * Ar a laghad 26 seachtaine d'ÁSPC íoctha sa bhliain chánach ábhartha agus ar a laghad 26 seachtaine ÁSPC íoctha sa bhliain chánach roimh an mbliain chánach ábhartha. Mar shampla, má tá tú ag dul ar shaoire mháithreachais in 2024, is é 2022 an bhliain chánach ábhartha agus is í 2021 an bhliain roimhe sin. 

Mura gcomhlíonann tú na coinníollacha ÁSPC seo agus go raibh tú féinfhostaithe
sular thosaigh tú ag obair mar fhostaí, d’fhéadfá na coinníollacha
ranníocaíochta do dhaoine féinfhostaithe a chomhlíonadh sa bhliain chánach
ábhartha – féach thíos.

**Má tá tú féinfhostaithe** , caithfidh tú a bheith i bhfostaíocht inárachais
agus:

  * 52 seachtain de ranníocaíochtaí ÁSPC íoctha ag Aicme S sa bhliain chánach ábhartha. Mar shampla, má tá tú ag dul ar shaoire mháithreachais in 2024, is é 2022 an bhliain chánach ábhartha. 

Nó

  * 52 seachtain de ranníocaíochtaí ÁSPC íoctha ag Aicme S sa bhliain chánach roimh an mbliain chánach ábhartha. Mar shampla, má tá tú ag dul ar shaoire mháithreachais in 2024, is é 2021 an bhliain chánach roimh an mbliain chánach ábhartha. 

Nó

  * 52 seachtain de ranníocaíochtaí ÁSPC íoctha ag Aicme S sa bhliain chánach tar éis na bliana cánach ábhartha. Mar shampla, má tá tú ag dul ar shaoire mháithreachais in 2024, is é 2023 an bhliain chánach tar éis na bliana cánach ábhartha. 

Ní dhámhtar ranníocaíochtaí ÁSPC Aicme S do bhliain ar leith go dtí go mbíonn
cáin atá dlite íoctha agat don bhliain sin. Chun cáiliú do Shochar
Máithreachais, ní mór do cháin ioncaim agus dliteanais ÁSPC (go bhfuil
tábhacht leis an mbliain chánach ábhartha) a íoc.

Mura gcomhlíonann tú na coinníollacha ÁSPC seo agus go raibh tú i bhfostaíocht
inárachais sular tháinig tú féinfhostaithe, d’fhéadfá na coinníollacha
ranníocaíochta d’fhostaithe a chomhlíonadh sa bhliain chánach ábhartha – féach
na coinníollacha ÁSPC do dhaoine fostaithe thuas.
