###  Ag dul ar ais ag obair

Is féidir leat obair dheonach, obair ionadaíoch poiblí (mar shampla,
comhairleoir nó TD) agus cúrsaí oideachais a dhéanamh fad is atá Sochar
Máithreachais á fháil agat. Cuirfear stop le d’íocaíocht, áfach, má théann tú
i mbun fostaíochta inárachais (íoctha).

Má tá sé ar intinn agat filleadh ar an bhfostaíocht níos luaithe ná mar a
luaigh tú ar d’fhoirm iarratais, ní mór duit é sin a chur in iúl do Rannóg an
tSochair Mháithreachais 2 sheachtain ar a laghad roimh do ‘dáta fillte ar an
obair’ nua.
