##  Cad is Sochar Máithreachais ann?

Is íocaíocht é Sochar Máithreachais a dhéantar le mná atá ar shaoire
mháithreachais ón obair agus atá clúdaithe ag árachas sóisialta (ÁSPC).

Ba cheart duit iarratas a dhéanamh ar Shochar Máithreachais 6 seachtaine ar a
laghad sula mbeartaíonn tú dul ar shaoire mháithreachais (12 sheachtain má tá
tú féinfhostaithe).

Leanfaidh roinnt fostóirí ag íoc leat ar shaoire mháithreachais agus iarrfaidh
siad go n-íocfar do Shochar Máithreachais leo. Ba cheart duit do chonradh
fostaíochta a sheiceáil le fáil amach cad a bhaineann leat.

Má tá íocaíocht leasa shóisialaigh á fáil agat cheana féin agus má tá tú ag
obair, féadfaidh tú Sochar Máithreachais ar leathráta a fháil – féach ‘Sochar
Máithreachais Leathráta’ thíos.
