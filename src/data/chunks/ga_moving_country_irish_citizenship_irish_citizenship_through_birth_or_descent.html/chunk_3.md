##  Cé is saoránach Éireannach trí bhreith?

Tá tú i dteideal a bheith i do shaoránach Éireannach trí bhreith má tá tú i
gceann de na catagóirí thíos.

**1.Rugadh tú in Éirinn é roimh an 1 Eanáir 2005**

Má rugadh tú in Éirinn roimh an 1 Eanáir 2005, is saoránach Éireannach tú trí
bhreith.

Má rugadh tú i dTuaisceart Éireann roimh 1 Eanáir 2005, tá tú i dteideal
saoránacht Éireannach a éileamh. Ciallaíonn sé seo gur féidir leat a roghnú a
bheith i do shaoránach Éireannach agus iarratas a dhéanamh ar phas Éireannach
más mian leat.

**2.Rugadh tú in Éirinn é tar éis 31 Nollaig 2004**

Vótáil muintir na hÉireann chun an ceart bunreachtúil chun saoránachta a athrú
sa [ 27ú Leasú ar Bhunreacht na hÉireann
](http://www.irishstatutebook.ie/eli/2004/ca/27/enacted/en/html) . Chuir sé
seo deireadh leis an teidlíocht uathoibríoch ar shaoránacht trí bhreith do
gach duine a rugadh in Éirinn.

Má rugadh tú an 1 Eanáir 2005 nó dá éis, braitheann do theidlíocht ar
shaoránacht Éireannach ar náisiúntacht nó stair chónaithe do thuismitheora nó
do thuismitheoirí.

**Tuismitheoir Éireannach nó RA**

Más saoránach Éireannach nó RA tú ceachtar de do thuismitheoirí tráth do
bhreithe, is saoránach Éireannach tú go huathoibríoch má rugadh tú in Éirinn.
Má rugadh tú i dTuaisceart Éireann do thuismitheoir Éireannach nó Briotanach,
is féidir leat a roghnú a bheith i do shaoránach Éireannach.

Má fuair do thuismitheoir a bhí ina s(h)aoránach Éireannach nó RA bás sular
rugadh tú, is saoránach Éireannach tú trí bhreith.

**Tuismitheoir ó lasmuigh d’Éirinn agus den Ríocht Aontaithe**

Má rugadh tú in Éirinn an 1 Eanáir 2005 nó dá éis agus murar shaoránaigh
Éireannacha nó RA iad ceachtar de do thuismitheoirí, braitheann do theidlíocht
ar shaoránacht Éireannach trí bhreith ar stádas cónaithe agus stair chónaithe
do thuismitheoirí.

Caithfidh go raibh ceann de do thuismitheoirí:

  * Ina c(h)ónaí in Éirinn nó i dTuaisceart Éireann ar feadh 3 bliana as na 4 bliana sular rugadh tú nó 
  * Caithfidh go bhfuil an ceart aige/aici a bheith ina c(h)ónaí in Éirinn nó i dTuaisceart Éireann gan aon srian ar a t(h)réimhse cónaithe 

Ní áirítear ach cónaí ináirithe i dtreo na 3 bliana as 4 bliana a theastaíonn.
Ní chuimsíonn sé seo tréimhsí a chaitear in Éirinn ar víosa mac léinn nó agus
tú ag fanacht le cinneadh ar [ iarratas cosanta idirnáisiúnta ](/ga/moving-
country/asylum-seekers-and-refugees/the-asylum-process-in-ireland/applying-
for-refugee-status-in-ireland/) .

**3\. Rugadh tú taobh amuigh d’Éirinn do thuismitheoir Éireannach**

Má rugadh tú lasmuigh d’Éirinn, is saoránach Éireannach tú go huathoibríoch
trí bhreith má rugadh ceachtar de do thuismitheoirí in Éirinn agus má bhí tú i
dteideal saoránacht Éireannach.

**4.Rugadh in Éirinn tú agus níl aon cheart agat ar shaoránacht tíre eile**

Mura mbaineann aon cheann de na rudaí thuas leat agus má rugadh tú in Éirinn,
ach mura bhfuil tú i dteideal saoránachta aon tíre eile, is saoránach
Éireannach tú trí bhreith.
