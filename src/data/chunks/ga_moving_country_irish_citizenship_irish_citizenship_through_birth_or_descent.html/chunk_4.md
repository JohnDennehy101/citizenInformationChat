##  Saoránacht Éireannach nuair a rugadh tú thar lear

Má rugadh ceachtar de do thuismitheoirí in Éirinn agus da mba saoránach
Éireannach e/í tráth do bhreithe, is saoránach Éireannach tú go huathoibríoch
trí bhreith.

Má bhí an tuismitheoir trína bhfuil tú i dteideal saoránacht Éireannach marbh
tráth do bhreithe, ach dá mbeadh sé ina shaoránach Éireannach tú dá mbeadh sé
beo ag an am sin, is saoránach Éireannach tú freisin.

**Tuismitheoir ina s(h)aoránach Éireannach rugtha lasmuigh d’Éirinn**

Má rugadh tú taobh amuigh d’Éirinn agus má bhí do thuismitheoir (a rugadh
lasmuigh d’Éirinn freisin) ina s(h)aoránach Éireannach nó i dteideal a bheith
ina s(h)aoránach Éireannach tráth do bhreithe, ansin tá tú i dteideal a bheith
i do shaoránach Éireannach.

Chun saoránacht Éireannach a éileamh, caithfidh do bhreith a bheith cláraithe
ar [ Chlár na mBreitheanna Eachtracha ](/ga/moving-country/irish-
citizenship/foreign-births-register/) , mura raibh do thuismitheoir thar lear
sa tseirbhís phoiblí tráth do bhreithe. Má tá tú i dteideal clárú, beidh do
shaoránacht Éireannach éifeachtach ó dháta an chláraithe - ní ón dáta a rugadh
tú.

**Saoránacht trí ghinealach seantuismitheoira Éireannigh**

Má rugadh duine de do sheantuismitheoirí in Éirinn, ach nár rugadh ceachtar de
do thuismitheoirí in Éirinn, d’fhéadfá a bheith i do shaoránach Éireannach.
Beidh ort do bhreith a chlárú ar [ Chlár na mBreitheanna Eachtracha
](/ga/moving-country/irish-citizenship/foreign-births-register/)

**Sinsir Éireannacha eile**

Ach amháin má bhí tuismitheoir amháin ar a laghad nó seantuismitheoir a rugadh
in Éirinn ina s(h)aoránach Éireannach tráth do bhreithe, ní féidir leat
saoránacht Éireannach a éileamh ar bhonn sinsear sínte roimhe sin (is é sin,
sinsir seachas do thuismitheoirí nó do sheantuismitheoirí). Ina theannta sin,
ní féidir leat saoránacht Éireannach a éileamh ar an mbonn gur saoránach
Éireannach gaol éigin mar shampla chol ceathrar, aintín nó uncail mura raibh
aon duine de do thuismitheoirí nó do sheantuismitheoirí ina s(h)aoránach
Éireannach tráth do bhreithe.

D’fhéadfadh go gcabhróidh an tábla seo a leanas leis an scéal a mhíniú:

|  Má tá tú  |  Ansin tá tú   
---|---|---  
A  |  Rugtha ar oileán na hÉireann an 31 Nollaig 2004 nó roimhe  |  I dteideal saoránacht Éireannach nó is saoránach Éireannach tú   
B  |  Rugtha ar oileán na hÉireann an 1 Eanáir 2005 nó da éis  |  I dteideal saoránacht Éireannach má tá duine de do thuismitheoirí nó an bheirt acu:  •Ina (h)Éireannach  •Ina B(h)riotanach nó i dteideal cónaí i dTuaisceart Éireann nó i Stát na hÉireann gan srian ar a gcónaitheacht  •Ina náisiúnach eachtrach a bhfuil cónaí dlíthiúil air/uirthi ar oileán na hÉireann ar feadh 3 as 4 bliana díreach roimh do bhreith   
C  |  I do Pháiste le A, rugtha lasmuigh d’oileán na hÉireann  |  I do shaoránach Éireannach   
D  |  I do Pháiste le C agus garpháiste A, rugtha lasmuigh d’oileán na hÉireann  |  I dteideal saoránacht Éireannach, ach ní mór duit clárú ar dtús at [ Chlár na mBreitheanna Eachtracha ](https://www.citizensinformation.ie/en/moving_country/irish_citizenship/foreign_births_register.html)  
E  |  I do Pháiste le D agus mac/iníon garpháiste A, rugtha lasmuigh d’oileán na hÉireann  |  I dteideal saoránacht Éireannach, trí do bhreith a bheith cláraithe ar Chlár na mBreitheanna Eachtracha, ach amháin sa chás go raibh do thuismitheoir D cláraithe faoi thráth do bhreithe.   
  
Is féidir leat an uirlis ar líne a úsáid ar [ Láithreánh Gréasáin Seachadta na
Seirbhíse Inimirce ](https://www.irishimmigration.ie/citizenship/check-if-you-
are-an-irish-citizen-by-birth-or-descent/) chun a sheiceáil an saoránach
Éireannach tú trí bhreith nó ghinealach
