##  Cúiteamh

Ag leanúint ó fhiosrúchán, is minic gur bunaíodh binse nó scéim cúitimh chun
íospartaigh na heachtra nó an iompair a bhí ina n-ábhar imscrúdaithe ag an
bhfiosrúchán a chúiteamh. Seo a leanas samplaí de na scéimeanna cúitimh sin:

  * Bunaíodh [ an Binse Cúitimh Heipitítis ](http://www.hepccomptrib.com/) i 1995. Soláthraíonn sé cúiteamh dóibh siúd atá galraithe le Heipitíteas C nó le SEIF mar thoradh ar Ghlóbailin Imhdíonachta Dhaonna Frith-D a úsáid nó mar thoradh go ndearnadh fuilaistriú ort nó gur tugadh táirge fola duit laistigh den Stát. 
  * Bunaíodh [ an Bord Sásamh d’Institiúidí Cónaithe ](http://www.rirb.ie/) in 2002. Bunaíodh é chun cúiteamh a thabhairt dóibh siúd ar baineadh mí-úsáid astu nuair a bhídís ina leanaí, fad a bhí cónaí orthu i scoileanna saothair, scoileanna ceartúcháin nó in institiúidí eile faoi réir rialáil nó imscrúdú an Stáit. 
  * Bunaíodh [ Caranua ](http://www.caranua.ie/) in 2013 faoin [ Acht um an gCiste Reachtúil Foras Cónaithe, 2012 ](http://www.irishstatutebook.ie/2012/en/act/pub/0035/index.html) chun cabhrú leo siúd a bhí thíos le mí-úsáid in institiúidí cónaithe agus a bhain réitigh amach tríd an mBord Sásamh d’Institiúidí Cónaithe nó trí na cúirteanna. 
  * Bunaíodh [ an Scéim Íocaíochta Simfiseatóime ](http://www.payment-scheme.gov.ie/Symphyisotomy/Symphyisotomy.nsf/page/index-en) in 2014 chun íocaíochtaí ex-gratia a sholáthar do mhná a thug faoi shimfiseatóime mháinliachta nó faoi phúbatóime in aon ospidéal sa Stát idir 1940 agus 1990. 
