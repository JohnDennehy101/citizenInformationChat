##  Cúirteanna fiosrúcháin agus coimisiúin imscrúdaithe

Socraítear Cúirteanna Fiosrúcháin le cumhachtaí chun ábhair sonracha a
fhiosrú. Tá cathaoirleacht acu de ghnáth ag breithimh nó dlíodóirí
sinsearacha. Ag deireadh an imscrúdaithe, seolann an chúirt tuarascáil chuig
an Oireachtas, a d’fhéadfadh moltaí a bheith leis.

Tá cumhacht ag an Oireachtas chun cúirt fhiosrúcháin a bhunú chun ábhair
tábhachta poiblí a fhiosrú. Baineann feidhm na cúirte le fíricí a aimsiú agus
fiosrúchán. Cé gur féidir léi moltaí a dhéanamh, ní dhéanann sí breithiúnas
ceangailteach ar chearta nó dliteanais daoine aonair. Ní dhéanann sí ach
torthaí a lua go simplí, ina tuarascáil, den fiosrúchán agus na fíricí
aimsithe ann.

Is modh níos gasta níos saoire é an coimisiún imscrúdaithe chun imscrúdú a
thabhairt ar ábhair leasa poiblí suntasaigh. Socraítear é ag ordú an rialtais
ar gá dó a bheith faofa ag an nDáil agus Seanad. Socraíonn an Rialtas nó Aire
aonair na téarmaí tagartha. De ghnáth tugtar fianaise don Choimisiún go
príobháideach. Déanann an Coimisiún tuarascáil deiridh ar a thorthaí d’Aire
sonraithe.
