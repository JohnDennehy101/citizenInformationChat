###  Bagáiste caillte nó bagáiste a ndéantar damáiste dó

Tá an aerlíne faoi dhliteanas má chailltear, má mhilltear nó má dhéantar
damáiste do do bhagáiste. I gcás bagáiste seiceáilte, tá an aerlíne faoi
dhliteanas fiú mura bhfuil an locht orthusan, mura bhfuil an bagáiste
lochtach. I gcás bagáiste neamhsheiceáilte, ní bheidh an aerlíne faoi
dhliteanas ach má tá an locht orthu.

Tá an aerlíne faoi dhliteanas damáistí a mhéid agus 1,288 SDR a íoc. Féadfaidh
tú tairbhe a bhaint as teorainn níos airde dliteanais trí dhearbhú speisialta
a dhéanamh sula ndéanann tú do bhagáiste a sheiceáil isteach, agus trí tháille
fhorlíontach a íoc.

Ní mór duit gearán i scríbhinn a dhéanamh don aerlíne laistigh de 7 lá má
dhéantar damáiste do do bhagáiste nó má mhilltear é.

Meastar go bhfuil do bhagáiste caillte mura dtagann sé i láthair laistigh de
21 lá ón dáta ar cheart dó teacht i láthair. Ba cheart duit gearán i scríbhinn
a dhéanamh faoi do bhagáiste caillte a luaithe agus is féidir i ndiaidh 21 lá.
