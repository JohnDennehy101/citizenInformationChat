###  Éileamh a dhéanamh ar dhamáiste faoin Dlí Sibhialta

Má tharlaíonn gortú ceirde duit nó má bhuaileann galar ceirde thú d'fhéadfá
éileamh dlí ar dhámaiste a dhéanamh i gcoinne d'fhostóir. Má tá íocaíochtaí
Gortuithe Ceirde fáighte agat ní chiallaíonn sé seo ann féin, go bhfaighidh tú
cúiteamh. Nuair a bheidh an chúirt shiabhialta ag déanamh measúnaithe ar an
damáiste cuirfidh sí san áireamh aon Sochar Gortuithe, Sochar Mí-chumais nó
Deontas Báis atá íoctha leat. Ní chuirfear íocaíochtaí Leasa Shóisialaigh eile
san áireamh.
