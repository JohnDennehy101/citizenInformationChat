##  Má théann an díoltóir as gnó

Má íocann tú éarlais agus [ má théann an díoltóir as gnó
](https://www.citizensinformation.ie/en/consumer/buying-services/company-gone-
out-of-business/) sula seachadtar d’earraí nó seirbhís, d’fhéadfadh sé a
bheith deacair duit do chuid airgid a fháil ar ais nó an earra nó an tseirbhís
a fháil.

De ghnáth, beidh airgead ag roinnt daoine ar an díoltóir agus mar sin níl
d’éileamh ach ar cheann amháin as go leor. Tá rialacha ann maidir leis an
tosaíocht a thabharfar d’fhiacha nuair a théann gnóthas faoi leachtú nó faoi
ghlacadóireacht. Go ginearálta, beidh tú íseal san ord tosaíochta.

Má d’íoc tú an éarlais le cárta creidmheasa nó cárta dochair, féadfaidh tú dul
i dteagmháil le do bhanc nó soláthraí cárta creidmheasa chun [ aisíocaíocht
](https://www.ccpc.ie/consumers/money/credit-cards/disputed-card-transactions-
chargeback/) a iarraidh.
