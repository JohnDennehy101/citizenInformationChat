###  Monatóireacht ar scéimeanna beaga uisce agus toibreacha

Mar a luadh thuas, maidir le grúpscéimeanna uisce nach soláthraíonn níos mó ná
50 duine nó a tháirgeann níos mó ná 10 méadar ciúbach uisce in aghaidh an lae,
tá feidhm ag na caighdeáin chéanna ach ní dhéantar monatóireacht ar an
gcáilíocht faoi na Rialacháin. Tá an té atá freagrach as an scéim freagrach as
monatóireacht a dhéanamh ar cháilíocht an uisce.

Mar an gcéanna, má thagann do sholáthar uisce ó thobar príobháideach, tá tú
freagrach as monatóireacht a dhéanamh ar cháilíocht do sholáthar féin. Ní mór
duit féin costas na tástála a iompar agus má tá do sholáthar éillithe, ní mór
duit aon chóireáil atá ag teastáil a eagrú agus íoc as.

Foilsíonn FSS [ faisnéis mhionsonraithe ar an mbaol tinnis ó uisce tobair
(pdf) ](http://www.lenus.ie/hse/bitstream/10147/294332/2/A4_Precautions and
advice for reducing risk of illness from well water.pdf) . Molann sé gur
cheart toibreacha a thástáil uair amháin sa bhliain ar a laghad le haghaidh
éillithe miocróbach, agus uair amháin gach 3 bliana ar a laghad le haghaidh
éillithe ceimiceach. Foilsíonn sé faisnéis ar na [ rioscaí a bhaineann le
haistriú ó sholáthar uisce poiblí go soláthar uisce príobháideach (pdf)
](http://www.lenus.ie/hse/bitstream/10147/281381/7/SwitchingfromPublictoPrivateDrinkingWaterSuppliesHSEDGroupFeb2011.pdf)
.

Chun do sholáthar uisce a sheiceáil, déan teagmháil leis an údarás áitiúil nó
Oifigeach Sláinte Comhshaoil FSS ar an gcéad dul síos. Mar mhalairt air sin,
is féidir leat socrú a dhéanamh chun sampla a thástáil ag baint úsáide as
saotharlann phríobháideach. Ní mholtar sampla uisce a thógáil leat féin mar
caithfidh an trealamh a bheith steiriúil.

D'fhoilsigh an GCC [ faisnéis fhairsing do shealbhóir
](http://www.epa.ie/water/dw/hhinfo/) í tí maidir le toibreacha príobháideacha
a chosaint.
