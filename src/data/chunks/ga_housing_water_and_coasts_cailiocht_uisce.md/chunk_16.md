###  Clár Uisce Tuaithe agus coistí monatóireachta

Is iad na húdaráis áitiúla a riarann an [ Clár Uisce Tuaithe
](https://www.gov.ie/en/publication/a524a-group-water-schemes-and-rural-water-
issues/#rural-water-programme) , a bhfuil sé mar aidhm aige feabhas a chur ar
cháilíocht agus éifeachtúlacht grúpscéimeanna uisce, scéimeanna beaga uisce
poiblí agus séarachais, agus soláthairtí príobháideacha nuair nach bhfuil aon
soláthar grúpa nó poiblí eile ar fáil.

Tá plean straitéiseach uisce tuaithe ag gach contae, ag sonrú réimsí ar gá iad
a fheabhsú agus ag cinneadh conas an leas is fearr a bhaint as deontais agus
fóirdheontais atá ar fáil chun córais soláthair uisce a fheabhsú agus a
chothabháil. Tá fardal de ghrúpscéimeanna tiomsaithe ag údaráis áitiúla agus
tugann siad dá n-aire cáilíocht a soláthar uisce. Ní mór gurb é aidhm iomlán
an phlean uisce a sheachadadh chomh héifeachtúil agus chomh héifeachtach agus
is féidir.

Déanann [ An Fóram Uisce ](https://www.thewaterforum.ie/) monatóireacht agus
comhairle ar fhorbairt agus ar fheidhmiú polasaí ar an gClár Uisce Tuaithe. Tá
coistí áitiúla i ngach contae le cur ar chumas tomhaltóirí uisce cead cainte a
bheith acu maidir le conas a chuirtear an Clár i bhfeidhm. Tá Oifigeach
Idirchaidrimh Contae ag gach údarás áitiúil chun déileáil le saincheisteanna
laethúla a thagann chun cinn mar gheall ar chur i bhfeidhm an Chláir.
