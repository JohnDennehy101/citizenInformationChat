###  Conas a dhéanaim gearán leis an Ombudsman Preasa?

Ní mór duit gearán a dhéanamh leis an Ombudsman Preasa laistigh de 3 mhí ó
dháta foilsithe an ailt nó nuair a tharla an teagmhas.

Ba cheart go mbeadh na nithe seo a leanas i do ghearán chuig an Ombudsman:

  * Do shonraí teagmhála 
  * Achoimre ar do ghearán ag tabhairt sonraí faoi na codanna den Chód Cleachtais, dar leat, a sáraíodh agus cén fáth a gcreideann tú é seo 
  * An dóigh a dtéann an t-alt i bhfeidhm ort go pearsanta 
  * Cóip dátaithe den alt clóite nó seat scáileáin nó nasc chuig an alt ar líne (má bhaineann) 
  * Cóip de do litir nó ríomhphost chuig an eagarthóir 
