###  Conas a dhéanaim gearán leis an gcuideachta?

Más mian leat gearán a dhéanamh faoi ábhar atá feicthe nó cloiste agat ar
sheirbhís craolacháin Gaeilge, déan gearán go díreach leis an gcraoltóir ar
dtús.

Cuir do ghearán i scríbhinn laistigh de 30 lá ón gcraoladh. Má tá tú ag gearán
faoi 2 chraoladh gaolmhar nó níos mó ní mór duit do ghearán a sheoladh
laistigh de 30 lá ón gclár deiridh. Má tá tú ag gearán faoi 2 chraoladh ar
leithligh nach mbaineann lena chéile, ní mór duit gearán a dhéanamh laistigh
de 30 lá ón gcéad chraoladh.

Agus do ghearán á scríobh agat, ba cheart duit na nithe seo a leanas a
sholáthar:

  * Dáta agus am an chraolta agus an cainéal ar craoladh é 
  * Cóid nó reachtaíocht chraolacháin ábhartha (nó an dá cheann) 
  * Achoimre gairid mhionsonraithe ar cad ba chúis leis an gcion 

Ba cheart go mbeadh fráma ama socraithe ag an gcraoltóir chun freagra a
sholáthar duit (mar shampla, 20 lá).

Mura bhfaigheann tú freagra, nó mura bhfuil tú sásta leis an bhfreagra, is
féidir leat gearán a dhéanamh i scríbhinn chuig an BAI saor in aisce.
