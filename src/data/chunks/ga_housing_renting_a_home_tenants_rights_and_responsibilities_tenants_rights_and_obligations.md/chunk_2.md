##  Réamhra

Eascraíonn do phríomhchearta agus príomhfhreagrachtaí dlíthiúla, mar thionónta
príobháideach ó dhlí tiarnaí talún agus tionóntaí aon chomhaontú léasa nó
tionóntachta idir tú féin agus do thiarna talún.

Leagtar amach sa reachtaíocht um thionóntachtaí cónaithe cearta agus
oibleagáidí formhór na dtionóntaí. Tá leagan comhdhlúite den Acht um
Thionóntachtaí Cónaithe 2004 ag an gCoimisiún um Athchóiriú an Dlí, ina bhfuil
na nuashonruithe go léir ar phríomh-Acht 2004.

Má tá seomra ar cíos agat i dteach do thiarna talún níl tú clúdaithe ag
reachtaíocht an tiarna talún agus an tionónta, cé go bhfuil tú clúdaithe má tá
árasán féinchuimsitheach ar cíos agat i dteach do thiarna talún. Léigh
tuilleadh inár ndoiciméad ar chóiríocht a roinnt le do thiarna talún.

Ní féidir le léasanna ná le comhaontuithe tionóntachta eile baint ó do chearta
faoin reachtaíocht. Mar sin féin, féadfaidh tú féin agus do thiarna talún
comhaontú a dhéanamh ar ábhair nach bhfuil clúdaithe ag reachtaíocht i
gcomhaontú léasa nó tionóntachta, mar shampla, cé a íocann as na billí
fóntais.
