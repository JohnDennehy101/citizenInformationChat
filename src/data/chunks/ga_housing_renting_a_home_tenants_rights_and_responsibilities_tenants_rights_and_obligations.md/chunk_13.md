##  Conas díospóid a réiteach le do thiarna talún

Má bhraitheann tú go bhfuil do chearta mar thionónta briste, tá roinnt bealaí
agat chun é seo a chur ina cheart. Déanann ár ndoiciméad maidir le díospóidí a
réiteach idir tiarnaí talún agus tionóntaí cur síos ar roinnt roghanna. Ina
measc seo tá do chás a thabhairt chuig an mBord um Thionóntachtaí Cónaithe, a
sholáthraíonn seirbhís réitigh díospóide do thionóntachtaí príobháideacha, AHB
agus do mhic léinn ar leith. Nó dul i dteagmháil le haonad imscrúduithe agus
smachtbhannaí an RTB chun gearán a dhéanamh faoi thiarnaí talún a sháraigh an
reachtaíocht um thionóntachtaí cónaithe.

Cuireann Threshold seirbhís chomhairle agus faisnéise saor in aisce do
thionóntaí ar fáil - féach 'Cá ndéanfaidh mé iarratas?' thíos – agus
d’fhoilsigh siad bileog ar fhadhbanna a réiteach i rith do thionóntachta
(pdf).

Mura bhfuil an réadmhaoin á cothabháil ag do thiarna talún i leith na
gcaighdeán ceart, is féidir leat teagmháil a dhéanamh le d’údarás áitiúil, atá
freagrach as caighdeáin a chur i bhfeidhm i dtithíocht ar cíos.
