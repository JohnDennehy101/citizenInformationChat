###  Cearta tionóntaí i gcóiríocht a bhaineann go sonrach le mic léinn

Cosnaítear tionóntaí i gcóiríocht a bhaineann go sonrach le mic léinn sa
reachtaíocht um thionóntachtaí cónaithe. Tá an chuid is mó de na cearta céanna
ag na tionóntaí mac léinn seo agus atá ag tionóntaí príobháideacha. Mar
shampla, is féidir leo rochtain a fháil ar phróiseas réitigh díospóide an BTC
agus ní mór na tionóntachtaí a chlárú leis an BTC. Mar sin féin, tá roinnt
difríochtaí ann, mar shampla, níl urrús tionachta ag tionóntaí i gcóiríocht a
bhaineann go sonrach le mic léinn. Tháinig sé seo isteach faoin Acht um
Thionóntachtaí Cónaithe (Leasú), 2019\.

Más tionónta thú i gcóiríocht a bhaineann go sonrach le mic léinn, ní gá duit
ach fógra 28 lá a thabhairt do do thiarna talún agus tú ag críochnú
tionóntachta. Féadfaidh tú fógra breise a thabhairt do do thiarna talún más
mian leat. Tháinig sé seo isteach faoin Acht um Thionóntachtaí Cónaithe (Uimh.
2) 2021. Tá treoirdhoiciméad (pdf) agus CCanna (pdf) ag an BTC faoin
reachtaíocht seo.

Faigh tuilleadh eolais faoi do chearta mar thionónta i gcóiríocht a bhaineann
go sonrach le mic léinn ar shuíomh gréasáin an BTC.
