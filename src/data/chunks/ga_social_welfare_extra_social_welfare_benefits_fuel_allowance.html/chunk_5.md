###  Má cháilíonn níos mó ná duine amháin i dteaghlach

Ní íoctar ach Liúntas Breosla amháin d’aon teaghlach amháin.

Má tá níos mó ná duine amháin sa teaghlach ag fáil íocaíochta cúnaimh
shóisialaigh, is féidir cinneadh a dhéanamh maidir le cé a dhéanfaidh iarratas
ar Liúntas Breosla.

Má tá íocaíocht cháilitheach árachais shóisialaigh á fáil ag duine éigin sa
teaghlach, amhail Pinsean Stáit (Ranníocach) nó Pinsean Easláine, ba cheart
dóibh siúd iarratas a dhéanamh ar dtús (ionas gur féidir tástáil acmhainne a
dhéanamh ar a n-ioncam). Is féidir le duine cáilitheach eile sa teaghlach
iarratas a dhéanamh ar Liúntas Breosla freisin, ach caithfidh siad faisnéis a
chur san áireamh faoin duine atá ag fáil íocaíocht árachais shóisialaigh.

Má tá duine sa teaghlach 70 bliain d’aois nó os a chionn, ba cheart dóibh siúd
iarratas a dhéanamh.
