##  Conas iarratas a dhéanamh

Is féidir leatsa nó an fostóir iarratas a dhéanamh ar Chead Fostaíochta
Scileanna Criticiúla leis an Rannóg Ceadanna Fostaíochta den Roinn Fiontar,
Trádála agus Fostaíochta.

Déanann tú iarratas ar líne leis an gcáipéisíocht riachtanach, trí úsáid a
bhaint as an gCóras Ceadanna Fostaíochta ar Líne (CCFAL). Is féidir leat úsáid
a bhaint as an seicliosta Cead Fostaíochta Scileanna Criticiúla chun cabhrú
leat iarratas a dhéanamh.

Caithfidh tú nó d’fhostóir táille €1,000 a íoc. Má dhiúltaítear d’iarratas,
gheobhaidh tú 90% de do tháille iarratais ar ais.
