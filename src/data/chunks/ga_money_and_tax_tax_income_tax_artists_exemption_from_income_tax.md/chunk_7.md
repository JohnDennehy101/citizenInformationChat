###  Réamh-ríchíosanna

Má fhaigheann ealaíontóir réamh-ríchíosanna i ndáil le leabhar nó píosa
scríbhneoireachta a fhoilseofar níos déanaí, caithfidh sé/sí iarratas a
dhéanamh ar an Díolúine d’Ealaíontóirí sa bhliain chánach ina n-íoctar na
ríchíosanna. Agus iarratas á dhéanamh ar an díolúine, ní mór don ealaíontóir
deimhniú a sholáthar ón bhfoilsitheoir go bhfoilseofar an leabhar. Ní mór
dréachtchóip den saothar a chur isteach freisin.

Má fhaightear iarratas sa bhliain chánach ina bhfaightear an réamhíocaíocht,
gan cinneadh a bheith déanta fós, caithfear cáin ar bith atá dlite ar an
réamhíocaíocht a íoc. Má cheadaítear an t-iarratas níos déanaí, déanfaidh an
Cigire Cánach athbhreithniú ar dhliteanas an ealaíontóra agus aisíocfar an ró-
íocaíocht, más ann.

Ní bhíonn réamh-ríchíosanna a íoctar roimh bhliain an éilimh díolmhaithe ó
cháin.

Is féidir tuilleadh eolais a fháil maidir le [ Scéim Díolúine ó Cháin na
nEalaíontóirí. ](https://www.revenue.ie/en/personal-tax-credits-reliefs-and-
exemptions/income-and-employment/artists-exemption/index.aspx) ó shuíomh
gréasáin na gCoimisinéirí Ioncaim.
