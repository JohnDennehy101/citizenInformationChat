###  Asbhaintí ó phá

Má fhaigheann tú bia agus lóistín (bia agus cóiríocht) mar chuid de
d’fhostaíocht, is féidir leis an bhfostóir é seo a asbhaint ó do phá.
Caithfidh an asbhaint a bheith cothrom agus réasúnta, áfach, agus caithfear é
a lua i do chonradh fostaíochta. Caithfear fógra scríofa maidir leis an
asbhaint a thabhairt duit.

Cuirtear na suimeanna seo a leanas san áireamh nuair a bhíonn pá íosta á
ríomh:

  * I gcás bia amháin: €0.87 san uair a oibríodh (ríomhtar é ar an ráta san uair) 
  * I gcás lóistín (cóiríocht) amháin: €23.15 sa tseachtain nó €3.32 sa lá 

Caithfidh asbhaintí ar chúiseanna eile, cosúil le bristeacha nó caillteanas a
mbíonn an fostóir thíos leis, a mhacasamhail de chritéir a shásamh. Mar
shampla, caithfear a lua i do chonradh gur féidir na hasbhaintí seo a
dhéanamh. Caithfidh an asbhaint a bheith cothrom, agus caithfidh an fostóir
fógra scríofa a thabhairt duit faoin asbhaint.
