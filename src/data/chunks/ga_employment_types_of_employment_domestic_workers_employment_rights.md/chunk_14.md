##  Oibleagáidí cánach agus ÁSPCfostóra

Ba cheart d’oibrithe tí cáin, ÁSPC agus an Muirear Sóisialta Uilíoch (MSU) a
íoc ar an mbealach céanna a íocann fostaithe eile iad. Má tá duine éigin á
fhostú agat féin, an fostóir, chun obair thí a dhéanamh, cosúil le
fódóireacht, cúram a thabhairt do leanaí nó do dhaoine breacaosta, agus má tá
€40 sa tseachtain nó níos mó á íoc agat leo, caithfidh tú clárú mar fhostóir
leis na Coimisinéirí Ioncaim, trí úsáid a bhaint as seirbhís ríomchlárúcháin
na gCoimisinéirí Ioncaim.

Mar fhostóir, tá tú freagrach as ÍMAT (cáin), ÁSPC agus MSU a asbhaint ó phá
d’fhostaí. Ina theannta sin, caithfidh tú ranníocaíochtaí ÁSPC fostóra a íoc
leis an gCiste Árachais Shóisialaigh. Caithfidh tú duillín pá a thabhairt don
fhostaí ar a bhfuil sonraí faoi ÍMAT, ÁSPC agus MSU a asbhaineadh.

Is féidir leat Treoir Fostóra maidir le ÍMAT (pdf) a léamh chun teacht ar
eolas ar fhostaithe nua, an cháin atá dlite, agus ÁSPC a ríomh. Chun teacht ar
chúnamh, cuir glaoch ar an líne chabhrach Fostóirí Náisiúnta: 01 738 3638.
