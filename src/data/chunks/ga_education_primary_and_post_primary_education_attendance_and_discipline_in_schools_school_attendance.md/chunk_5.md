###  Freagrachtaí scoile

Ní mór do scoileanna clár a chioinneáil de na daltaí atá ag freastal ar an
scoil. Ní mór dóibh freisin taifid tinrimh a choinneáil do gach mac léinn agus
na seirbhîsî leasa oideachais na Gníomhaireachta um Leanaí agus an Teaghlach a
chur ar an eolas má bhíonn leanbh as láthair ar feadh níos mó ná 20 lá i
scoilbhliain.

Ní mór don phríomhoide seirbhísí leasa oideachais na Gníomhaireachta um Leanaí
agus an Teaghlach a chur ar an eolas ferisin má cheapann siad go bhfuil fadhb
tinrimh ag dalta. D'fhéadfadh sé seo talrú mura bhfuil an dalta ag teacht ar
scoil nó má chuirtear an dalta ar fionraí. Is féidir leat tuilleadh eolais a
fháil faoi smacht scoile. Is féidir le scoileanna [ tuairisceáin a dhéanamh ar
an Tusla ar líne ](https://www.tusla.ie/services/educational-welfare-
services/information-for-schools-inc-absence-reporting/reporting-
absenteeism/guide-to-submitting-school-absence-returns-online/) .

**Straitéis Tinrimh Scoile**

Tá sé de dhualgas ar mBord Bainistíochta i ngach scoil straitéis tinrimh
scoile a ullmhú agus í a chur faoi bhráid na Gníomhaireachta.

Spreagfaidh an straitéis seo, ar bhealach dearfach, tinreamh rialta scoile
agus léirthuiscint ar an bhfoghlaim laistigh den scoil agus clúdóidh sí:

  * Bronntar luach saothair ar dhaltaí a bhfuil taifid tinrimh mhaith acu 
  * Daltaí atá i mbaol titim amach a aithint go luath 
  * Teagmhálacha níos dlúithe a bhunú idir an scoil agus na teaghlaigh lena mbaineann 
  * Cláir a chomhordú atá dírithe ar dhea-iompar a chur chun cinn agus tinreamh a spreagadh le scoileanna eile 
  * Gnéithe d'oibriú agus de bhainistíocht na scoile agus den churaclam a d'fhéadfadh cur leis an triantacht a aithint agus na gnéithe sin a bhaint nuair nach bhfuil siad riachtanach do rith ceart na scoile. 

**Forfheidhmiú**

Is féidir leis an nGníomhaireacht um Leanaí agus an Teaghlach scrúdú dhéanamh
ar fhorbairt intleachtúil, mhothúchánach nó fhisciúil linbh, le toilliú na
dtuismitheoirí. Má dhiúltaíonn an tuismitheoir toiliú, is féidir le Tusla
iarratas a dhéanamh chuig an gCúirt Chuarda ar ordú go ndéanfaí an scrúdú. Is
féidir leis an gCúirt Chuarda an t-ordú a dheonú má tá sí sásta gur gá scrúdú
a dhéanamh ar iompar an linbh, ar an easpa dul chun cinn oideachais nó ar a
neamhláithreacht rialta ón scoil gan leithscéal réasúnach.
