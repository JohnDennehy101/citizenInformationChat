##  Freagrachtaí agus dualgais tuismitheoirí

Faoin Acht Leasa Oideachais 2000 ní mór do thuismitheoirí a chur in iúl don
scoil an mbeidh a bpáistí as láthair ón scoil ar lá scoile agus an chúis á
leis an neamhláithreacht, mar shampla, tinneas. Is fearr é seo a dhéanamh i
scríbhinn. Molann an ghníomhaireacht um Leanaí agus an Teaghlach go láidir gan
leanaí a thógáil amach as an scoil chun dul ar saoire i rith an téarma.

Tá dualgas dlíthúil ar thuismitheoirí agus ar chaomhnóirí a chinntiú go
bhfreastalaíonn a bpáiste ar scoil nó go bhfaigheann siad oideachas. Ní mór
Tusla Fógra Tinrimh Scoile a sheoladh chuig an tuismitheoir má bhreitheann
siad nach bhfuil a gcuid dualgas á gcomhlíosmnadh ag an tuismitheoir. Leagtar
amach sa rabhadh go leanfar caingean dlí mura bhfreastalaíonn an leanbh ar
scoil go rialta. Ní mór do Tusla iarrachtaí réasúnta a dhéanamh dul i
gcomhairle leis na tuismitheoirí agus leis an leanbh, sula seolfar an rabhadh.

Má theipeann ar an tuismitheoir cloí leis an rabhadh, féadfar iad a
ionchúiseamh. Má chiontaítear an tuismitheoir, féadfar fíneáil agus/nó
príosúnacht míosa a chur ar an tuismitheoir agus fíneáil a ghearradh air
freisin do gach lá ina dhiaidh sin a dteipeann orthu an leanbh a chur ar
scoil. Má éilíonn an tuismitheoir go bhfuil oideachas oiriúnach eile á chur ar
fáil, caithfidh siad é sin a chruthú. Beidh sé mar chosaint ag na
tuismitheoirí a thaispeáint go bhfuil gach iarracht réasúnach déanta acu an
leanbh a chur ar scoil - i gcásanna mar seo, ní mór an Ghníomhaireacht um
Leanaí agus an Teaghlach a chur ar an eolas.

Tá bileog ag Tusla do thuismitheorí [ Don't let your child miss out.
](https://www.tusla.ie/services/educational-welfare-
services/publications/parents-information/)
