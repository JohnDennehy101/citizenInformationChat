##  Réamhrá

Is é an reachtaíocht a rialaíonn tinreamh scoile in Éirinn ná an [ tAcht
Oideachais (Leas) 2000
](http://www.irishstatutebook.ie/2000/en/act/pub/0022/index.html) . Faoin
Acht, is é 16 bliana an t-íosmhéid chun an scoil a fhágáil, nó go dtí go mbíon
3 bliana d'oideachas dara leibhéal críochnaithe ag daltaí, cibé acu is deanaí.

Ní mór do thuismitheorí a chinntiú go bhfreastalaíonn a bpáistí ó 6 bliana
d'aois go dtí 16 bliana d'aois ar scoil aitheanta nó go bhfaigheann siad
oideachas íosta áirithe. Níl aon dualgas dlíthúil iomlán ar leanaí freastal ar
scoil ná ar a dtuismitheoirí iad a chur ar scoil.

Is scoil í _scoil aitheanta_ a ndéanann an Roinn Oideachais maoirseacht
uirthi. Is scoil neamhspleách (nó scoil neamh-aitheanta) í scoil nach ndéanann
an Roinn Oideachais maoirseacht uirthi.

Aithníonn Bunreacht na hÉireann an teaghlach mar phríomhoideachasóir an linbh.
Ráthaíonn sé go n-urramófar ceart agus dualgas tuismitheoirí oideachas
reiligiúnach agus morálta, intleachtúil, coirp agus sóisialta a leanaí a
sholáthar (de réir a n-acmhainní). Tá saoirse ag tuismitheoirí an t-oideachas
seo a sholáthar ina dtithe nó i scoileanna atá aitheanta nó bunaithe ag an
Stát.
