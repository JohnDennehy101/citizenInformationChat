##  Réamhrá

Mura bhfuil tú cinnte an féidir leat cinntí áirithe a dhéanamh leat féin nó má
cheapann tú go mb’fhéidir nach mbeidh tú in ann é sin a dhéanamh go luath,
féadfaidh tú comhaontú comhchinnteoireachta a dhéanamh. Ligeann an comhaontú
seo duit duine a bhfuil aithne agat air agus a bhfuil muinín agat astu mar
chomhchinnteoir a roghnú chun cinntí áirithe a dhéanamh i gcomhpháirt leat.

D’fhéadfadh na cinntí seo a bheith faoi do chúram pearsanta, do mhaoin nó do
chúrsaí airgid. Mar shampla d’fhéadfadh do dhuine roghnaithe cinntí a dhéanamh
i gcomhpháirt leat faoi do theach nó cabhrú leat cinntí a dhéanamh faoi
fhostaíocht, oiliúint nó gníomhaíochtaí sóisialta.

Féadfaidh níos mó ná comhaontú comhchinnteoireachta amháin a bheith agat. Ní
féidir ach comhchinnteoir amháin a bheith agat do gach comhaontú, áfach.

Tá comhaontuithe comhchinnteoireachta ar cheann de na comhaontuithe is féidir
a dhéanamh faoin [ Acht um Chinnteoireacht Chuidithe (Cumas)
](https://www.citizensinformation.ie/en/health/legal-matters-and-
health/assisted-decision-making-act/) .
