##  Eolas

Gradam idirnáisiúnta comhshaoil is ea an Bhratach Ghorm a bhronntar ar thránna
agus ar mhuiríní ar fud an domhain a léiríonn dea-chaighdeáin chomhshaoil agus
áiseanna maithe sláintíochta agus sábháilteachta. Bronann an Fhondúireacht um
Oideachas Comshaoil (FOC), eagraíocht neamhspleách neamhbhrabúis, an gradam
seo. Tá an Bhratach Ghorm i bhfeidhm i [ mbreis agus 50 tír go hidirnáisiúnta
](http://www.blueflag.org/) . Is féidir leat faisnéis a fháil ar na tránna
agus ar na muiríní in Éirinn a bhain gradaim amach ag [ beachawards.ie
](http://beachawards.ie/blue-flag/) .

In Éirinn, is iad [ an Taisce ](http://www.antaisce.ie/) a fheidhmíonn an
Bhratach Ghorm. Feidhmíonn an Taisce, freisin, scéim [ Gradaim um Chósta Ghlas
](http://cleancoasts.org/homepage/) do thránna a bhaineann [ caighdeáin
cháilíocht uisce an AE ](http://www.epa.ie/water/wm/bathing/) amach ach a
choimeádann a gcomhshaol nadúrtha gan mhilleadh. Is féidir leat an cháilíocht
uisce a dheimhniú ag na 131 limistéar sannta atá in Éirinn ag [ splash.epa.ie
](http://splash.epa.ie/#) .
