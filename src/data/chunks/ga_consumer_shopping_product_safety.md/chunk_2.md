##  Réamhrá

Caithfidh táirgí a dhíoltar in Éirinn a bheith sábháilte le húsáid. Tá
cosaintí ag dlí na hÉireann agus an AE chun cabhrú lena chinntiú go bhfuil na
táirgí a cheannaíonn tú sábháilte.

Mura bhfuil siad sábháilte, féadfar táirgí a thoirmeasc ó dhíolachán ar
mhargadh na hÉireann faoi Rialacháin na gComhphobal Eorpach (Sábháilteacht
Ghinearálta Táirgí) 2004.

Ní mór do chatagóirí áirithe táirgí a dhíoltar in Éirinn caighdeáin
shainordaitheacha earnáilsonracha a chomhlíonadh. Tugtar isteach iad seo chun
an baol díobhála do thomhaltóirí a chosc nó a laghdú.

Cuireann roinnt gníomhaireachtaí Rialtais rialacha sábháilteachta táirgí i
bhfeidhm. Áirítear orthu sin an tÚdarás um Chaighdeáin Náisiúnta na hÉireann
(NSAI) agus an Coimisiún um Iomaíocht agus Cosaint Tomhaltóirí (CCPC) - féach
‘Cé a fhorfheidhmíonn na rialacha sábháilteachta’ thíos.
