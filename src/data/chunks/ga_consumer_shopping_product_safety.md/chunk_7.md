###  Ceanglais sábháilteachta maidir le Trealamh Cosanta Pearsanta

Is éard is trealamh cosanta pearsanta (TCP) ann aon fheiste nó fearas atá
deartha chun cosaint a thabhairt ar ghuaiseacha sláinte agus sábháilteachta.
Clúdaíonn trealamh cosanta pearsanta raon leathan míreanna lena n-áirítear
gléasanna simplí mar spéaclaí gréine, clogaid rothair agus seaicéid
fhrithchaiteacha, chomh maith le feisteas guaise ceimiceach agus úmacha
sábháilteachta.

Tá na ceanglais sábháilteachta maidir le TCP leagtha amach in [ I.R. 136/2018
](http://www.irishstatutebook.ie/eli/2018/si/136/made/en/print) . Tá an CCPC
freagrach as a sheiceáil go gcomhlíonann trealamh cosanta pearsanta a
úsáidtear le haghaidh fóillíochta nó sa bhaile leis an dlí. Déanann an tÚdarás
Sláinte agus Sábháilteachta (HSA) monatóireacht ar gach trealamh cosanta
pearsanta a úsáidtear i ngnó agus i dtionscal agus tá [ Ceisteanna Coitianta
úsáideacha aige maidir le TCP
](https://www.hsa.ie/eng/Topics/Personal_Protective_Equipment_-_PPE/PPE_-
FAQs/Personal_Protective_Equipment_FAQ_Responses.html#tested) .

Tá faisnéis ag an gCoimisiún Eorpach maidir le [ trealamh cosanta pearsanta
](https://ec.europa.eu/growth/sectors/mechanical-engineering/personal-
protective-equipment/) . Áirítear leis seo nuashonruithe ar na bearta atá
glactha aige chun an cumas táirgthe a mhéadú agus chun dlús a chur le formheas
TCP le linn na paindéime COVID-19.
