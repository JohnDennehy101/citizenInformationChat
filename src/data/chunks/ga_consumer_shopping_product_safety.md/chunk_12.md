###  Ceanglais sábháilteachta le haghaidh táirgí leictreacha

Ní mór do gach táirge leictreach, laistigh de theorainneacha áirithe voltais,
a dhíoltar in Éirinn agus san AE, caighdeáin sláinte agus sábháilteachta a
chomhlíonadh. Tá na rialacha leagtha amach sa [ Treoir Ísealvoltais
](https://ec.europa.eu/growth/sectors/electrical-engineering/lvd-directive_en)
agus tugann [ I.R. Uimh. 343/2016
](http://www.irishstatutebook.ie/eli/2016/si/345/made/en/print?q=Low+Voltage+Electrical+Equipment)
(arna leasú le [ IR 14/2022 (pdf)
](https://www.irishstatutebook.ie/eli/2022/si/14/made/en/pdf) ) éifeacht don
Treoir in Éirinn.

Baineann an Treoir le raon leathan táirgí leictreacha lena n-áirítear:

  * Fearais tí 
  * Cáblaí 
  * Fiúsanna 
  * Luchtairí fón póca 
  * Aonaid soláthair cumhachta 
  * Lampaí LED 

Ní mór do tháirgí a bhfuil voltas idir 50 agus 1000 volta acu le haghaidh
srutha ailtéarnaigh agus 70 agus 1500 volta le haghaidh srutha díreach a
bheith comhlíontach agus marc CE a bheith orthu.

Ba cheart duit aird a thabhairt i gcónaí ar aon rabhaidh faoi ghuaiseacha
féideartha ar tháirgí (mar shampla, rabhaidh ar thriomadóirí gruaige amhail
‘ní úsáidtear i seomraí folctha’).

Toisc nach ionann plocóidí, soicéid agus luaidhe in Éirinn agus an chuid eile
den Eoraip, tá [ caighdeáin leictreachais
](https://www.nsai.ie/standards/supporting-standards/standards-referenced-in-
statutory-instruments/) forbartha ag an NSAI lena chinntiú go gcomhlíontar
caighdeáin sábháilteachta. Ba chóir go dtiocfadh an breiseán caighdeánach leis
an bplocóid chaighdeánach ar aon earra leictreach a cheannaíonn tú in Éirinn.
Is é an breiseán caighdeánach IS411 3-bioráin (cineál BS 1363). Ná déan
iarracht plocóid 2-bioráin a chur isteach i soicéad 3-bioráin. Tá tuilleadh
comhairle ag Bord Soláthair an Leictreachais (BSL) maidir le [ fanacht
sábháilte ](https://www.esbnetworks.ie/staying-safe/staying-safe) .
