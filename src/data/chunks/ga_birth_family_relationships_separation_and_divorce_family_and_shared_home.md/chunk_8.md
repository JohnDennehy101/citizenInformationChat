###  Cé aige/aici atá an ceart chun cónaí sa teach agus cé chomh fada is
féidir leo cónaí ann?

I gcás lánúin phósta ag a bhfuil clann, is gnách go dtabharfar an ceart don
chéile lena gcónaíonn na leanaí chun cónaí i dteach an teaghlaigh go dtí go
mbaineann an leanbh is óige 18 nó 23 bliain amach. Féadfaidh seo braistint
leanúnachais a chur ar fáil do leanaí atá thíos le scaradh a dtuismitheoirí.
Leasaigh [ Acht na Leanaí agus Teaghlaigh Caidrimh 2015
](http://www.irishstatutebook.ie/eli/2015/act/9/enacted/en/html) an
reachtaíocht páirtnéireachta sibhialta chun cosaint den chineál céanna do
leanaí cleithiúnacha páirtnéirí sibhialta a chur ar fáil.

Féadfaidh an chúirt ordú eisiaimh a dhéanamh maidir leis an gcéile/bpáirtnéir
sibhialta atá ag fágáil theach an teaghlaigh/an tí chomhroinnte. Léiríonn ordú
eisiaimh go n-aithníonn na cúirteanna nach indeánta do lánúineacha/pháirtnéirí
idirscartha cónaí sa teach céanna nó do chéilí/pháirtnéirí sibhialta a fhágann
chun eochair a choimeád agus rochtain gan chosc a bheith acu ar an teach. Ní
chiallaíonn sé go bhfuil aon iompar neamh-inghlactha ar bun ag na
céilí/páirtnéirí sibhialta atá eisiata ón teach.
