###  Ordú coigeartaithe réadmhaoine

Ceann de na fadhbanna is mó a bhíonn ar lánúineacha/páirtnéirí a bhíonn ag
scaradh óna chéile ná céard atá le tarlú do theach a dteaghlaigh/dá dteach
comhroinnte. Murar féidir comhaontú a bhaint amach maidir le cé a chónóidh i
dteach an teaghlaigh/sa teach comhroinnte agus cé leis iad, féadfaidh an
chúirt ordú a dhéanamh ina thaobh.

Is gnách go ndéantar iarratas ar ordú i dtaca le teach an teaghlaigh/teach
comhroinnte nuair a dhéantar iarratas ar fhoraithne idirscartha
bhreithiúnaigh, cholscartha nó dhíscaoilte agus tugtar _ordú coigeartaithe
réadmhaoine_ air.

Agus ordú coigeartaithe réadmhaoine á dhéanamh, déanfaidh cúirt breithniú ar
gach ceann de chúinsí an teaghlaigh agus cuirfidh siad i gcuntas leas
cleithiúnaí céile/páirtnéara shibhialta agus aon leanbh cleithiúnach. Luafaidh
an t-ordú cúirte an méid a leanas:

  * Cé aige/aici a bhfuil an ceart chun cónaí i dteach an teaghlaigh/sa teach comhroinnte agus cé chomh fada is féidir leo amhlaidh a dhéanamh 
  * Cé aige/aici a bhfuil na cearta úinéireachta i dteach an teaghlaigh/sa teach comhroinnte agus cén sciar ar leis gach céile/páirtnéir sibhialta 
