##  Ceart chun Éire a iontráil

Ní theastaíonn víosa ná réamh-imréiteach uait chun teacht go hÉirinn más
saoránach an AE/an LEE nó na hEilvéise thú.

Níl Éire mar chuid de Limistéar Schengen. Ciallaíonn seo gur gá duit do phas
nó do chárta aitheantais náisiúnta a thaispeáint má thagann tú go hÉirinn ó
Limistéar Schengen.

Mar gheall ar rialacha saorghluaiseachta san AE, ní féidir a dhiúltú duit Éire
a iontráil ach i gcásanna an-teoranta:

•Tá galar tromchúiseach tógálach ort a chruthaíonn bagairt thromchúiseach don
daonra

•Meastar go gcruthaíonn d’iompar roimhe seo, aon chiontuithe coiriúla a
rinneadh ort san áireamh, baol substainteach do shlándáil nó do bheartas
poiblí
