##  Achomharc a dhéanamh ar thoradh dothástála

Mura bhfuil tú sásta le torthaí do thástála tiomána, is féidir [ achomharc a
dhéanamh ](https://rsa.ie/Utility/Contact-Us/Make-a-complaint-Report-an-
incident/Right-of-appeal/) . Éistfidh breitheamh ina shuí leis féin, gan
ghiúiré, le hachomhairc i gcoinne torthaí tástála tiomána.

Chun imeachtaí achomhairc a thosú, ní mór duit d’achomharc a chur isteach le [
d’Oifig Cúirte Dúiche
](https://www.citizensinformation.ie/en/justice/court_offices/district_court_office.html)
áitiúil ar tháille €25.

Níl aon chúiteamh airgeadais ar fáil i gcásanna achomhairc tástála tiomána. Ní
bhfaighidh tú aon chúiteamh as aon chostais a bhaineann le do thástáil a
theipeadh nó leis an achomharc a dhéanamh. Ní féidir le breitheamh Cúirte
Dúiche ach ceann amháin de dhá chinneadh a dhéanamh i gcás achomhairc tástála
tiomána:

  * **Diúltaítear do d’achomharc** . Aontaíonn an breitheamh le cinneadh an tástálaí tiomána gur theip ort i do thástáil. 

Nó

  * **Glacfar le d’achomharc** . Tá an breitheamh sásta nár rinneadh do thástáil tiomána i gceart. Ansin tabharfar tástáil tiomána eile duit, saor in aisce. Má ordaíonn an breitheamh tástáil eile a dhéanamh, caithfidh an Roinn Iompair, Turasóireachta agus Spóirt socrú a dhéanamh go ndéanfaidh tástálaí eile í. 
