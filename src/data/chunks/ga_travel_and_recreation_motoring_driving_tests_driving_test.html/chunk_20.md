##  Tástálacha do dhaoine atá faoimhíchumas

Ba cheart duit [ Rannóg Tástála Tiománaithe
](https://www.rsa.ie/Utility/Contact-Us/Who-do-I-contact-about/Contacts/The-
Driving-Test/) an RSA a chur ar an eolas roimh ré má:

  * Ta fadhb throm éisteachta agat 
  * Tá tú srianta maidir le do ghluaiseachtaí nó má tá aon mhíchumas ort a d’fhéadfadh dul i bhfeidhm ar do thiomáint 
  * Thiomáineann tú feithicil oiriúnaithe 

Cinnteoidh sé seo nach mbeidh aon mhoill ort ar lá do thástála. Tá an chuid is
mó d’ionaid tástála tiomána in Éirinn inrochtana do chathaoireacha rothaí, ach
ba cheart duit teagmháil a dhéanamh le d’ionad roghnaithe roimh do thástáil
chun é seo a dhearbhú. Ba chóir duit a thabhairt faoi deara freisin má
rinneadh an fheithicil a úsáideann tú don tástáil a oiriúnú chun freastal ar
mhíchumas (e.g. tá rialtáin bhreise aici), [ déanfar é seo a thaifeadadh ar do
cheadúnas tiomána iomlán. ](https://www.rsa.ie/RSA/Learner-Drivers/The-
Driving-Test/Issues-and-Concerns/Accessibility/)

Déantar tiománaithe faoi mhíchumas a thástáil ar an gcaighdeán céanna agus ar
an mbealach céanna le tiománaithe eile, ach déanann scrúdaitheoir oilte go
speisialta ar theicnící tiomána faoi mhíchumas an tástáil. Is féidir leat
eolas úsáideach ar mheasúnú agus ar theagasc tiománaithe a fháil ó shuíomh [
Gréasáin Chumann Tiománaithe faoi Mhíchumas na hÉireann (DDAI).
](https://www.ddai.ie/)

Féadfaidh tú a iarraidh go ndéanfar tástáil ort ar an eolas atá agat ar
Rialacha an Bhóthair i d’fheithicil, seachas san ionad tástála, más mian leat.
Má tá lagú éisteachta ort, is féidir le hateangaire cabhrú leat ceisteanna a
fhreagairt ar Rialacha an Bhóthair. Mar sin féin, ní gá gurb é do ateangaire
do theagascóir tiomána agus ní féidir leo dul i dteannta leat ar an gcuid
phraiticiúil de do thástáil.

Má tá tú faoi mhíchumas, nó má tá tú bodhar nó lagéisteacht ort, tabharfar
beagán ama breise duit tástáil phraiticiúil na scileanna a dhéanamh. Mar sin
féin, ní chiallaíonn sé sin go bhfuil cead agat tiomáint níos moille le linn
do thástála; ní mór duit an dul chun cinn céanna a choinneáil ar an mbóthar
agus atá ag gach tiománaí eile de réir [ luasteorainneacha náisiúnta.
](/ga/travel-and-recreation/roads-and-safety/road-traffic-speed-limits-in-
ireland/)
