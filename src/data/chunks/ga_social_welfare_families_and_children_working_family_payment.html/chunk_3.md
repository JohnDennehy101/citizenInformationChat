##  Rialacha chun an Íocaíocht do Theaghlaighi bhFostaíocht a fháil

Is íocaíocht sheachtainiúil saor ó cháin é ITF d’fhostaithe a chomhlíonann na
coinníollacha seo a leanas:

  * Oibrigh 38 uair an chloig nó níos mó sa choicís (in aon teaglaim uaireanta). Féadfaidh tú d’uaireanta seachtainiúla a chomhcheangal le huaireanta do chéile, do pháirtnéara shibhialta nó do chomhchónaitheora chun an coinníoll seo a chomhlíonadh. Ní féidir leat am a chaitear i bhféinfhostaíocht (nó ar Fhostaíocht Pobail, Tús, JobBridge nó Scéim Shóisialta Tuaithe) a úsáid chun an coinníoll seo a chomhlíonadh. 
  * Is dócha go mairfidh do phost 3 mhí ar a laghad 
  * Tá ar a laghad leanbh amháin agat a chónaíonn leat de ghnáth 
  * Tuilleann tú níos lú ná an teorainn ioncaim ITF atá socraithe do mhéid do theaghlaigh 

Ní mór duit a bheith fostaithe, cáin agus ÁSPC a íoc i Stát na hÉireann. Faoi
rialacháin an AE b’fhéidir go mbeifeá in ann ITF a éileamh má tá do leanaí ina
gcónaí thar lear agus má tá siad ag braith ort.

Íoctar ITF ar feadh bliana (52 seachtain) chomh fada agus a chomhlíonann tú na
coinníollacha. Ní athraíonn sé má théann do thuilleamh ó obair suas nó síos i
rith na bliana sin. Tar éis 52 seachtain, féadfaidh tú iarratas a dhéanamh
arís ar ITF. Is féidir le roinnt athruithe ar do chás dul i bhfeidhm ar do ITF
- féach thíos.
