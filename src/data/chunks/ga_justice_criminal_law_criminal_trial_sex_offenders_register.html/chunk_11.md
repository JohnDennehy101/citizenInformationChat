##  Orduithe maoirseachta iar-scaoilte

Má chiontaítear thú i gcionta gnéis áirithe breithneoidh an chúirt ar cheart
pianbhreith a ghearradh le maoirseacht iar-scaoilte.

Agus í faoi mhaoirseacht na [ Seirbhíse Promhaidh ](/ga/justice/probation-and-
welfare-services/probation-service/) , ciallaíonn maoirseacht iar-scaoilte go
ndéantar monatóireacht ar chiontóir nuair a scaoiltear saor ón bpríosún é/í
lena chinntiú go gcomhlíonann sé/sí coinníollacha ordaithe maoirseachta iar-
scaoilte.

Agus í ag smaoineamh ar cheart maoirseacht iar-scaoilte a fhorchur, is féidir
leis an gcúirt fianaise nó aighneachtaí a chloisteáil ó aon duine lena
mbaineann agus ní mór di an gá leis an méid seo a leanas a chur san áireamh:

  * An pobal a chosaint ar dhochar tromchúiseach ón gciontóir 
  * Cosc a chur ar an gciontóir tuilleadh cionta gnéis a dhéanamh 
  * An ciontóir a athshlánú 

Féadfaidh an chúirt coinníollacha sonracha a áireamh san ordú maoirseachta
freisin. Mar shampla is féidir leo:

  * Cosc a chur ar an gciontóir gnéis freastal ar áiteanna áirithe, mar shampla scoileanna, clubanna spóirt agus páirceanna súgartha 
  * A éileamh go bhfaighidh an ciontóir gnéis comhairleoireacht shíceolaíoch nó cóireáil iomchuí eile le linn na tréimhse maoirseachta 

Mar sin féin, ní féidir le téarma na príosúnachta agus le fad an ordaithe
maoirseachta iar-scaoilte a bheith níos faide ná an phianbhreith is mó is
féidir a ghearradh. Féadfaidh oifigeach promhaidh an chiontóra iarratas a
dhéanamh chun na cúirte freisin chun coinníollacha an ordaithe maoirseachta
iar-scaoilte a athrú. Is féidir iarratas den sórt sin a dhéanamh sa mhí sula
mbeidh an ciontóir le scaoileadh saor ón bpríosún nó le linn na tréimhse
maoirseachta.

Má tá ordú maoirseachta iar-scaoilte á fhorchur aici, ní mór don chúirt
éifeacht an ordaithe, na hiarmhairtí do neamhchomhlíonadh agus an ceart ar
iarratas a dhéanamh go n-athrófaí é a mhíniú.

Is cion é gan ordú maoirseachta a chomhlíonadh. Mura gcloíonn tú le téarmaí
d’ordaithe, féadfaidh tú, ar chiontú achomair, a bheith faoi dhliteanas [
fíneáil aicme C ](/ga/justice/criminal-law/criminal-trial/fines-for-criminal-
offences/) nó phríosúnacht ar feadh 12 mhí ar a mhéad, nó iad araon.
