###  Conas a chaithfidh ciontóir fógra a thabhairt do na Gardaí?

Má iarrtar ort faisnéis áirithe a sholáthar do na Gardaí faoin Acht um
Chiontóirí Gnéis 2001, féadfaidh tú fógra a thabhairt ar cheachtar de na
bealaí seo a leanas:

  * Trí dhul chuig aon stáisiún Garda atá ina Cheanncheathrú Rannáin nó Dúiche agus an fhaisnéis a thabhairt go pearsanta do bhall den stáisiún Garda sin 
  * Trí fhógra i scríbhinn a bhfuil an t-eolas riachtanach ann a sheoladh tríd an bpost chuig Ceanncheathrú Rannáin nó Dúiche ar bith 

Nuair a fhaigheann na Gardaí an fógra, admhaíonn siad é i scríbhinn.
Comhlánaíonn na Gardaí Foirm Fógra do Chiontóirí Gnéis freisin, ar a bhfuil
seoladh an chiontóra gnéis agus sonraí eile. Seoltar cóip den fhoirm chuig an
gciontóir agus coimeádtar cóip ag stáisiún an Gharda Síochána. Seoltar an
fhoirm bhunaidh chomhlánaithe chuig SOMIU.

Déanann SOMIU monatóireacht ar chiontóirí gnéis trí chrostagairt a dhéanamh
idir foirmeacha Fógra agus Deimhnithe Ciontaithe. Faigheann SOMIU fógraí
ríomhphoist freisin nuair a chuirtear eolas isteach ar PULSE (ríomhbhunachar
sonraí na nGardaí) faoi chiontóir gnéis, ionas gur féidir leo gníomhú ar aon
eolas ar gá aird a thabhairt air.

Ag leibhéal áitiúil tá Cigirí ainmnithe ag na Gardaí i ngach ceantar áitiúil
atá freagrach as monatóireacht agus bainistíocht a dhéanamh ar chiontóirí
gnéis ina gceantar féin.
