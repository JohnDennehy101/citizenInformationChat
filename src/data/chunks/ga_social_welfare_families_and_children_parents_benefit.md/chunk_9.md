###  Íocaíochtaí i leith cleithiúnaithe

Má tá cleithiúnaithe agat, cuirtear ráta do Shochair do Thuismitheoirí i
gcomparáid le ráta an tSochair Bhreoiteachta (méaduithe do chleithiúnaithe san
áireamh) a íocfaí leat má bhí tú as láthair ón obair trí thinneas. Íoctar an
ráta is airde as an dá 2 ráta leat.

Cé go dtosaíonn ráta an tSochair Bhreoiteachta ó bhonn ráta pearsanta níos
ísle (is é €232 an ráta pearsanta is mó de Shochar Breoiteachta), cuireann sé
san áireamh íocaíochtaí breise do do theaghlach. Sin é an fáth, ag brath ar
chúinsí do chéile, do pháirtí shibhialta nó do chomhchónaitheora agus ar cé
mhéad leanbh atá agat, go bhféadfá ráta níos airde de Shochar Breoiteachta a
fháil.

Má tá íocaíocht leasa shóisialaigh á fáil ag do chleithiúnaí fásta (do chéile
nó do pháirtí) ní bhfaighidh tú Méadú do Dhuine Fásta Cáilithe (IQA) ach
d'fhéadfá Méadú do Leanbh Cáilithe (IQC) leathráta a fháil.

Cáileoidh tú le haghaidh IQA lánráta agus IQC lánráta, má tá do chleithiúnaí
fásta dífhostaithe agus ag síniú le haghaidh creidmheasanna nó ag tuilleamh
faoi €100.01 in aghaidh na seachtaine.

Má thuilleann do chleithiúnaí fásta idir €00.01 agus € 310 in aghaidh na
seachtaine gheobhaidh tú ráta barrchaolaithe IQA agus IQC lánráta. Má tá do
chleithiúnaí fásta ag tuilleamh idir €310.01 agus €400 in aghaidh na
seachtaine ní bhfaighidh tú IQA ach gheobhaidh tú IQC leathráta. Má thuilleann
do chleithiúnaí aosaithe os cionn €400 in aghaidh na seachtaine ní bhfaighidh
tú IQA nó IQC.
