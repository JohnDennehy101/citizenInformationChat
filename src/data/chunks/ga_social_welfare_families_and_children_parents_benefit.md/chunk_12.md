###  Iarratais ar Líne

Déanann tú iarratas ar Shochar Tuismitheora ar líne ag mywelfare.ie. Ní mór
duit na ceisteanna ar an bhfoirm ar líne a chomhlánú. Beidh na rudaí seo a
leanas ag teastáil freisin:

  * Uimhir PSP do linbh 
  * ERN d'fhostóra (Uimhir Chláraithe Fostóra) agus ainm agus seoladh d'fhostóra 

Ní mór duit a dhearbhú gur cheadaigh d'fhostóir dátaí do shaoire thuismitheora
(ní theastaíonn doiciméadú uait chun é seo a chruthú). Má tá tú ag cur isteach
ar mhéaduithe do chleithiúnaithe (céile nó páirtí agus/nó leanaí) teastaíonn a
n-uimhreacha PSP agus eolas maidir lena n-ioncam.

Ní mór duit [ Cárta Seirbhísí Poiblí ](/ga/social-welfare/irish-social-
welfare-system/public-services-card/) (atá nasctha le d'uimhir ghutháin phóca)
agus cuntas deimhnithe [ MyGovID ](https://www.mygovid.ie/en-
IE/Error/?aspxerrorpath=/en-IE/GettingStarted) a bheith agat le hiarratas a
dhéanamh ar líne.

Chun a fháil amach an bhfuil d'uimhir ghutháin phóca nasctha le do Chárta
Seirbhísí Poiblí, déan teagmháil le [ d'Ionad Intreo áitiúil nó d'Oifig
Bhrainse Leasa Shóisialaigh ](http://www.welfare.ie/en/Pages/SAFE-
Registration-PSC-Location.aspx) . Mura bhfuil Cárta Seirbhísí Poiblí agat
cheana féin, is féidir leat coinne a dhéanamh chun ceann a fháil ag
mywelfare.ie. Ní mór duit clárú leis an suíomh ar dtús. Chun é seo a dhéanamh
teastaíonn uimhir ghutháin phóca agus seoladh ríomhphoist uait. Nuair a bheidh
do choinne déanta agat, priontáil an fógra agus tabhair chuig do choinne é
chomh maith leis na doiciméid riachtanacha (atá liostaithe san fhógra).

Faigh tuilleadh eolais maidir le  hiarratas a dhéanamh ar líne ar íocaíochtaí
agus seirbhísí leasa shóisialaigh  .
