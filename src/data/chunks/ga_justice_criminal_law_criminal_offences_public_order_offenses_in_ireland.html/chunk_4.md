##  Iompar neamhordúil in áit phoiblí

Is cion é tabhairt faoi iompar colúil in áit phoiblí:

  * Idir meán oíche agus 7 a chlog ar maidin an lá dar gcionn, nó 
  * Aon tráth eile, tar éis do Gharda iarraidh ort an t-iompar sin a stopadh 

Is é is iompar colúil ann ná iompar mí-réasúnta is dóchúil a bheith ina chúis
le masla tromchúiseach nó cur isteach tromchúiseach ar dhaoine eile. Is é
cuspóir an chiona oird phoiblí seo ná déileáil le hiompar neamhordúil nach
bhfuil chomh holc le hiompar bagrach ach a d’fhéadfadh drochthionchar a imirt
fós féin ar chaighdeán beatha daoine. Mar shampla, daoine ag scairteadh go
mall san oíche tar éis dóibh club oíche a fhágáil nuair a bheadh seo ina chrá
mór croí ag áitritheoirí na háite.

Is é an pionós a ghearrtar ar an gcion seo:

  * Fíneáil mhuirir sheasta €140, nó 
  * Is í an fhíneáil is mó fíneáil aicme D, má dhéanann na Gardaí an cinneadh thú a ionchúiseamh as an gcion, agus má chiontaítear thú 

Caithfidh tú d’ainm agus seoladh a thabhairt don Gharda, más mian leat go
gcaithfear leis an gcion seo mar chion muirir sheasta. Mura dtugann tú d’ainm
agus seoladh, is féidir thú a ghabháil gan bharántas dó seo agus thú a chiontú
i leith cion achomair arb é an pionós uasta fíneáil aicme C.
