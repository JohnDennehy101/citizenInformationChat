##  Réamhrá

Leagtar an dlí maidir le cionta oird phoiblí síos go príomha san Acht um
Cheartas Coiriúil (Ord Poiblí), 1994. Déileálann sé leis an saghas iompair a
bhíonn ar bun ag daoine in áiteanna poiblí, mar shampla, bheith ar meisce in
áit phoiblí, agus déanfar foráil ann chomh maith do rialú slua ag imeachtaí
poiblí. Faoin dlí, áirítear le ‘áit phoiblí’ bóithre, páirceanna poiblí nó
limistéir áineasa, reiligí, clóis séipéil, traenacha, busanna agus feithiclí
eile iompair phoiblí.

Má bhíonn amhras ar Gharda go ndearna tú cion oird phoiblí faoin Acht seo,
caithfidh tú d’ainm agus seoladh a thabhairt dóibh má iarrtar ort dóibh. I
bhfírinne, is cion é má theipeann ort d’ainm agus seoladh a thabhairt sa chás
seo, agus is féidir thú a ghabháil gan bharántas dó seo.

Foráiltear san Acht um Cheartas Coiriúil (Ord Poiblí), 2003, má dhéantar thú a
chiontú i leith cionta áirithe faoi Acht 1994, gur féidir thú a eisiamh ó
áitreabh ar feadh a fhaide le bliain. Déantar é seo anuas ar an bpionós faoi
Acht 1994.
