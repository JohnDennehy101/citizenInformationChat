##  Do chearta

Nuair a cheannaigh tú na hearraí, rinne tú conradh leis an díoltóir. Faoin
gconradh, tá cearta agus oibleagáidí áirithe dlí agat féin agus ag an
díoltóir.

Tá na cearta céanna agat má cheannaigh tú ar an bpraghas iomlán, ar phraghas
laghdaithe (mar shampla, i ndíolachán) nó má cheannaigh tú earra athláimhe (má
cheannaigh tú é ó ghnólacht).

I gcásanna áirithe, tá srian ort ag polasaí siopa an díoltóra nó ag téarmaí
agus coinníollacha, mar shampla nuair a athraíonn tú d’intinn – féach ‘Táirgí
nach dteastaíonn uait a thabhairt ar ais’ thíos.

**Cáilíocht, feidhmíocht agus marthanacht**

Faoin [ Acht um Dhíol Earraí agus Soláthar Seirbhísí, 1980
](http://www.irishstatutebook.ie/eli/1980/act/16/enacted/en/html) , caithfidh
na hearraí a cheannaigh tú caighdeáin cháilíochta, feidhmíochta agus
marthanachta a chomhlíonadh.

Caithfidh earraí a bheith:

  * **Ar cháilíocht shásúil (indíolta)** agus marthanacht agus praghas á gcur san áireamh 
  * **Oiriúnach don chuspóir** a cheannaigh tú é 
  * **Mar a thuairiscítear** , ag meaitseáil aon tuairisc a fógraíodh nó faisnéis eile a thug an díoltóir duit 

Is féidir leat tuilleadh a léamh faoi na cearta tomhaltóra níos láidre atá
agat má [ cheannaigh tú i siopa tar éis an 1 Deireadh Fómhair 2022
](/ga/consumer/shopping/rights-when-buying-in-a-shop/) .
