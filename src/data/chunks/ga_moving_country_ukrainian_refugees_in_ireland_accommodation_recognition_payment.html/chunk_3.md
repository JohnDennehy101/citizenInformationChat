##  Conas cáiliú don Íocaíocht Aitheantais Cóiríochta

Le cáiliú don Íocaíocht Aitheantais Cóiríochta (an ÍAC):

  * Caithfidh tú a bheith 18 mbliana d’aois nó níos sine 
  * Caithfidh tú a bheith i d’úinéir ar an gcóiríocht, nó i do thionónta sa chóiríocht atá á soláthar agus caithfidh tú toiliú ó aon úinéirí nó tionóntaí eile a fháil 
  * Caithfidh cóiríocht a bheith á soláthar agat anois (nó roimhe seo) ar feadh 6 mhí, ar a laghad, do dhuine amháin nó níos mó atá cumhdaithe ag an Treoir um Chosaint Shealadach an AE 
  * Caithfidh ar a laghad duine amháin atá cumhdaithe ag an Treoir um Chosaint Shealadach an AE a bheith ag cónaí sa réadmhaoin ar an lá deireanach den mhí féilire chun íocaíocht a fháil don mhí sin 

Ní theastaíonn grinnfhiosrúchán an Gharda Síochána.

Caithfidh an chóiríocht a bheith in Éirinn agus caithfidh sí freastal ar na
caighdeáin riachtanacha. Bíonn na caighdeáin seo i gceist fiú má tá an
chóiríocht á soláthar agat i do theach féin. Is féidir leat teacht ar shonraí
breise ar na caighdeáin riachtanacha agus ar sheicliosta áisiúil do do
réadmhaoin.

Ní bhaineann an prótacal asláithreachta ná beartas neamhláithreachta na Nollag
2023 le dídeanaithe ón Úcráin a bhfuil cónaí orthu i gcóiríocht óstaithe.
