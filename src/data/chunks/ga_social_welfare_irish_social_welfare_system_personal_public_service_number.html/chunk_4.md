###  Céimniú amach uimhreacha W

Roimh 2000 nuair a phós roinnt daoine bhí orthu an Uimhir Phearsanta Seirbhíse
Poiblí céanna lena gcéile a úsáid, ach le W ag deireadh na huimhreach.
D’eisigh na Coimisinéirí Ioncaim an uimhir W seo chun céilí a aithint i
gcaidreamh ina ndearnadh Measúnú Comhpháirteach ar an lánúin.

D’eisigh na Coimisinéirí Ioncaim uimhir W chun céilí a aithint i gcaidreamh
ina ndearnadh Measúnú Comhpháirteach ar an lánúin. Bhí an uimhir W nasctha le
huimhir PSP an Chéile Inmheasúnaithe (is é seo an téarma a úsáideann na
Coimisinéirí Ioncaim don chéile a ngearrtar cáin air/uirthi ar ioncam na
beirte).

Tá na huimhreacha W á gcéimniú amach de réir a chéile. Níor eisíodh uimhir W
ar bith ó 1999 i leith.

Más mar an gcéanna d’uimhir PSP le huimhir PSP do chéile, agus má tá W ag
deireadh d’uimhreach, caithfidh tú uimhir nua PSP a fháil más amhlaidh:

  * Go bhfuil do chéile tar éis bás a fháil 
  * Go bhfuil tú scartha nó colscartha ó do chéile 
  * Gur eisíodh uimhir Árachais Shoisialta ort roimh 1979 

Má eisíodh uimhir PSP nua ort tar éis 1979 agus sular phós tú, is féidir leis
an Roinn an bunuimhir a bhí agat a ath-eisiúint ort má iarrann tú é.

Má tá d’uimhir W á athrú agat i gcomhair uimhir PSP nua, ní gá duit dul tríd
an bpróiseas iarratais céanna le gach duine eile. Chun d’uimhir nua a fháil nó
chun do sheanuimhir a fháil ar ais, téigh i dteagmháil le Rannóg Aitheantais
na gCliant sa Roinn Sóisialaí, is í an uimhir theileafóin ná 0818 927 999 ó
(071) 967 2616.

Ba cheart duit aon eagrais ag a bhféadfadh do sheanuimhir bheith ina seilbh a
chur ar an eolas nuair a fhaigheann tú d’uimhir nua ón Roinn Gnóthaí
Fostaíochta agus Coimirce Sóisialaí. Mar shampla, d’fhostóir, do bhanc, an
tSeirbhís Náisiúnta um Cheadúnais Tiomána, an FSS agus na Coimisinéirí Ioncaim
– is féidir leat na Coimisinéirí Ioncaim a chur ar an eolas i leith
d’Uimhreach PSP nua tríd [ an tSeirbhís Phoist agus Pinsin ar líne a úsáid
](http://www.revenue.ie/en/online/jobs-pensions.html) nó dul i dteagmháil le
d’oifig chánach.
