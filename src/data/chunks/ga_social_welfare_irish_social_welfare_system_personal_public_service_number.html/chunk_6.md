###  Níl cónaí orm in Éirinn ach teastaíonn uimhir PSP uaim – conas a fhaighim
í?

I roinnt cásanna, d’fhéadfadh Uimhir PSP bheith ag teastáil ó dhaoine nach
gcónaíonn in Éirinn. Mar shampla, d’fhéadfadh duine atá ina t(h)airbhí faoi
uacht Éireannach uimhir PSP a sholáthar sular féidir bronnadh probháide a
eisiúint.

Is iad Seirbhísí Sainaitheanta Cliaint (CIS) de chuid na Roinne Gnóthaí
Fostaíochta agus Coimirce Sóisialaí a sholáthraíonn seirbhís d’iarratasóirí
neamhchónaitheacha nach féidir leo freastal ar Ionad Clárúcháin PSP ainmnithe
agus a dteastaíonn uimhir PSP uathu. Má theastaíonn uait leas a bhaint as an
tseirbhís úd, ní mór duit fianaise cáipéisíochta a léiriú go dteastaíonn
uimhir PSP uait i gcomhair idirbhirt le comhlacht sonraithe. Ní féidir leat
leas a bhaint as an bpróiseas iarratais eisceachtúil seo má tá tú i do chónaí
in Éirinn nó má tá sé ar d’intinn athlonnú go hÉirinn ar feadh tréimhse ama ar
bith. Déantar iniúchtaí ar iarratais PSP go tréimhsiúil agus b’fhéidir go
bhfiafrófaí faisnéis breise díot.

Má tá cónaí i dTuaisceart Éireann nó sa Ríocht Aontaithe ort agus má tá tú ag
oibriú i bPoblacht na hÉireann (oibrí trasteorann), féadfaidh tú iarratas a
dhéanamh ar Uimhir PSP sa ghnáthbhealach ag Ionad sannta Cláraithe PSP.
