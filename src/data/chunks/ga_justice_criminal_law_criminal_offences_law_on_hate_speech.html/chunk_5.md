###  Cé atá freagrach as craoltaí?

Is éard is craoladh ann ná aon tarchur a bheartaítear a bheith faighte ag an
bpobal i gcoitinne.

Má chraoltar ábhar a bhfuil sé mar aidhm aige fuath a chothú (nó ar dóigh dó
fuath a chothú fiú mura bhfuil sé beartaithe), d’fhéadfadh go mbeadh cion ag
gach ceann díobh seo a leanas:

  * An craoltóir (mar shampla, an cainéal teilifíse) 
  * Na daoine a léirigh nó a stiúraigh an craoladh 
  * An duine a rinne an ráiteas bagrach nó Maslach 

D’fhéadfadh go mbeadh an craoltóir, léiritheoir nó stiúrthóir an chraolacháin
in ann ionchúiseamh a sheachaint mura raibh sé i gceist go spreagfadh an
t-ábhar fuath agus:

  * Ní raibh a fhios acu, agus ní raibh cúis ar bith acu a bheith in amhras, go raibh an t-ábhar ciontach sa chraoladh nó 
  * Ní fhéadfaidís an t-ábhar ciontach a bhaint as ar chúiseanna praiticiúla 

D’fhéadfadh go mbeadh an léiritheoir nó an stiúrthóir in ann ionchúiseamh a
sheachaint freisin más féidir leo a thaispeáint nach raibh a fhios aige nó
aici agus nach raibh aon chúis acu a chreidiúint go gcraolfaí an mhír nó gur
dócha go spreagfadh sé fuath.

D’fhéadfadh go mbeadh an té a rinne an ráiteas in ann a ghníomhartha a
chosaint más féidir leo a thaispeáint nach raibh a fhios aige nó aici agus
nach raibh cúis ar bith acu a bheith in amhras go gcraolfaí an t-ábhar, nó go
spreagfadh an craoladh fuath.

Is féidir le haon duine a chúisítear i gcraoladh úsáid a bhaint as cosaint
freisin nach eol dó nó nach bhfuil cúis acu le bheith in amhras go raibh an
t-ábhar bagrach, maslach nó tarcaisneach.
