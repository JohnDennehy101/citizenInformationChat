##  Réamhrá

Is atá i gceist le brústocaireacht dearcthaí a chur in iúl do pholaiteoirí
agus do sheirbhísigh phoiblí i leith dlíthe, beartas agus cleachtas, chomh
maith lena lorg go ndéantar na dlíthe, beartais agus cleachtais úd a athrú,
b’fhéidir. Is iomaí cineál brústocaireachta atá ann. D’fhéadfá do dhearcthaí
mar shaoránach príobháideach a chur in iúl i leith saincheisteanna a théann i
bhfeidhm go díreach ort nó d’fhéadfá dearcthaí a chur i láthair faoi
shaincheisteanna a dhéanann difear do ghrúpaí eile daoine. D’fhéadfá bheith ag
brústocaireacht go pearsanta nó d’fhéadfá duine éigin eile a fháil chun
brústocaireacht a dhéanamh ar do shon nó d’fhéadfá an bhrústocaireacht a
dhéanamh i scríbhinn.

Foráiltear san Acht um Brústocaireacht a Rialáil, 2015 gur gá do dhaoine a
dhéanann brústocaireacht clárú leis an gCoimisiún um Chaighdeáin in Oifigí
Poiblí. Caithfidh siad eolas a thabhairt faoina ngníomhaíochtaí
brústocaireachta freisin. Cuirtear cód iompair ar fáil freisin do
ghníomhaíochtaí brústocaireachta agus tugann sé “tréimhse shuaimhnithe”
isteach nach féidir le roinnt iaroifigeach aon bhrústocaireacht a dhéanamh
lena linn.

Is féidir leat teacht ar Chlár na Brústocaireachta ar lobbying.ie.

Ní ghearrtar aon táille ar chlárú mar bhrústocaire ná ar amharc ar Chlár na
Brústocaireachta.
