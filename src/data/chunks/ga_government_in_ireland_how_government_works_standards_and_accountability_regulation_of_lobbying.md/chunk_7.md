##  Conas clárú

Má tá tú ag tabhairt faoi ghníomhaíochtaí brústocaireachta, ón 1 Meán Fómhair
2015, caithfidh tú clárú ag lobbying.ie. Níl ort clárú sula dtosaíonn tú
brústocaireacht. Má thosaíonn tú brústocaireacht idir:

•an 1 Meán Fómhair agus an 31 Nollaig, caithfidh tú clárú faoin 21 Eanáir

•an 1 Meán Fómhair agus an 30 Nollaig, caithfidh tú clárú faoin 21 Bealtaine

•an 1 Bealtaine agus an 31 Nollaig, caithfidh tú clárú faoin 21 Meán Fómhair

Caithfidh tú an t-eolas seo a leanas a sholáthar nuair a chláraíonn tú:

•D’ainm, má tá brústocaireacht ar bun agat i gcáil phearsanta, nó ainm do
chuideachta nó d’eagraíochta

•An seoladh (nó an príomhsheoladh) ag a mbíonn tú i mbun gnó nó (murab ann don
seoladh úd) an seoladh ag a ngnáthchónaíonn tú

•Do ghnólacht nó príomhghníomhaíochtaí

•Aon seoladh ríomhphoist, uimhir ghutháin nó seoladh láithreáin ghréasáin a
bhaineann le do ghnólacht nó príomhghníomhaíochtaí

•Aon uimhir chlárúcháin a eisítear leat ón Oifig um Chlárú Cuideachtaí

Caithfidh tú tuairisceáin i leith do ghníomhaíochtaí brústocaireachta a
dhéanamh freisin i rith gach aon cheann de na tréimhsí thuas laistigh de 21 lá
ó dheireadh na tréimhse. Caithfidh tú an méid seo a leanas a sholáthar:

•An áit a ndearnadh an bhrústocaireacht ar son duine éigin eile, faisnéis
faoin duine sin

•Na hoifigigh phoiblí ainmnithe a ndearnadh brústocaireacht orthu agus an
comhlacht poiblí lena bhfostaítear iad nó ina bhfuil oifig nó post éigin eile
acu

•Ábhar na brústocaireachta agus an toradh a bhíothas ag ceapadh a fháil
Caithfidh tuairisceán ar leith a bheith ann do gach ábhar Caithfidh an
fhaisnéis seo a bheith soiléir, mionsonraithe agus bríoch

•Saghas agus méid na ngníomhaíochtaí brústocaireachta faoina dtugtar

•Ainm an duine aonair ar a raibh príomhfhreagracht as stiúradh na
ngníomhaíochtaí brústocaireachta

•Ainm gach aon duine ar(bh) oifigeach poiblí ainmnithe iad a fhostaíonn tú nó
a sholáthraíonn seirbhísí duit, agus a bhí i mbun na ngníomhaíochtaí
brústocaireachta

•Aon athrú a tharla le linn na tréimhse i leith na faisnéise a soláthraíodh
chun críocha clárúcháin

Murar thit aon ghníomhaíocht bhrústocaireachta amach sa tréimhse, caithfear
sin a lua i do thuairisceán. Ní chaitheann tú tuairisceán a dhéanamh má
thugtar le fios i d’iontráil sa Chlár gur tháinig do ghníomhaíochtaí
brústocaireachta chur críche go buan.
