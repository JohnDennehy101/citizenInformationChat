##  Cé ar gá dó/di clárú chun brústocaireacht a dhéanamh?

Tá ort clárú má thugann tú faoi ghníomhaíochtaí brústocaireachta, a
chiallaíonn:

•Tá cumarsáid go díreach nó go hindíreach á déanamh agat le hoifigeach poiblí
ainmnithe

•Tá cumarsáid á déanamh agat faoi cheist ábhartha

•Ní cumarsáid eiscthe í an chumarsáid.

Agus duine de na daoine seo a leanas thú:

•Brústocaire gairmiúil atá á íoc ag cliant le brústocaireacht a dhéanamh ar a
son (nuair is fostóir breis agus 10 bhfostaí lánaimseartha nó níos mó é an
cliant nó nuair is comhlacht ionadaíoch nó comhlacht abhcóideachta é an cliant
ag a bhfuil ar a laghad fostaí lánaimseartha amháin)

•Fostóir a bhfuil breis agus 10 bhfostaí aige ina ndéantar an chumarsáid thar
do cheann

•Comhlacht ionadaíoch ag a bhfuil ar a laghad fostaí amháin, a dhéanann
cumarsáid thar ceann a chomhaltaí, nuair a dhéanann fostaí nó sealbhóir oifige
íoctha an chomhlachta an chumarsáid.

•Comhlacht abhcóideachta ag a bhfuil ar a laghad fostaí amháin atá ann go
príomha chun plé le saincheisteanna ar leith agus fostaí nó sealbhóir oifige a
dhéanann cumarsáid ar na saincheisteanna siúd.

•Duine a dhéanann cumarsáid faoi thalamh a fhorbairt nó a chriosú.
