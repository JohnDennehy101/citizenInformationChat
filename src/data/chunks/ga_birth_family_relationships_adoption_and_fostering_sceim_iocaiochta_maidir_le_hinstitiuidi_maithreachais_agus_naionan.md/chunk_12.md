##  An féidir liom iarratas a dhéanamh má tá cónaí orm thar lear?

Má tá tú i do chónaí thar lear, is féidir leat iarratas a dhéanamh ar an
mbealach céanna le duine atá ina chónaí in Éirinn – is é sin, úsáid a bhaint
as an [ tairseachiarratais ar líne ](https://www.paymentscheme.ie/en-US/) nó [
tríd an bpost más fearr leat foirm pháipéir a úsáid
](https://www.gov.ie/en/publication/685bd-how-to-apply-to-the-payment-scheme/)
.

Nó is féidir leat glaoch ar +353 1 522 9992 nó teagmháil a dhéanamh le
d'ambasáid nó do chonsalacht áitiúil chun cóip pháipéir den fhoirm a fháil. Is
féidir leat [ liosta d'ambasáidí agus consalachtaí na hÉireann
](https://www.ireland.ie/en/dfa/embassies/) a fháil ar shuíomh gréasáin na
Roinne Gnóthaí Eachtracha.

Beag beann ar an áit a bhfuil cónaí ort, bronntar na híocaíochtaí airgeadais
ón scéim seo ar an mbealach céanna.

Ní féidir na seirbhísí atá ar fáil tríd an gcárta leighis feabhsaithe a úsáid
lasmuigh d'Éirinn. Mar sin, má tá cónaí ort thar lear, is féidir leat iarratas
a dhéanamh ar íocaíocht tacaíochta sláinte ar luach €3,000, in ionad an chárta
leighis feabhsaithe. Má tá cónaí ort lasmuigh d'Éirinn agus más mian leat
cárta leighis feabhsaithe a fháil fós (sa chás go bhfilleann tú ar Éirinn go
sealadach nó go buan) teastóidh uimhir Phearsanta Seirbhíse Poiblí (PSP) uait.
Chun tairbhe a bhaint as na seirbhísí a thairgeann an cárta leighis
feabhsaithe, ní mór duit a bheith cláraithe le dochtúir teaghlaigh in Éirinn.
