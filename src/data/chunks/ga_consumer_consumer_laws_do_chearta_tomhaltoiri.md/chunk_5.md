##  Cineálacha conarthaí tomhaltóirí

Nuair a cheannaíonn tú earraí, seirbhísí agus ábhar digiteach, déanann tú
conradh leis an díoltóir. Mar pháirtithe sa chomhaontú, tá cearta agus
oibleagáidí áirithe dlí agat féin agus ag an díoltóir.

Is iad na príomhchineálacha conarthaí tomhaltóirí:

  * [ Conarthaí díolacháin ](/ga/consumer/shopping/rights-when-buying-in-a-shop/) agus [ conarthaí díolacháin ar líne ](/ga/consumer/shopping/shopping-online/)
  * [ Conarthaí le haghaidh seirbhísí ](/ga/consumer/buying-services/)
  * [ Seirbhísí nó conarthaí ábhair dhigitigh ](/ga/consumer/buying-digital-content-and-services/)

Is féidir conarthaí a dhéanamh ó bhéal, i scríbhinn, nó trí d’iompar (mar
shampla, conradh tostach ina n-íocann tú as earra ag seiceáil amach san
ollmhargadh féinseirbhíse).

Tá codanna áirithe den chonradh a bhfuil cead ag gnólachtaí a shocrú (mar
shampla praghas earra nó an chaoi a ndéanfar seirbhís). Mar sin féin, níor
cheart go rachadh na téarmaí seo i gcoinne do chearta tomhaltóirí.
