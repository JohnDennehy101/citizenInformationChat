###  ÍMAT

Cáin ioncaim é ÍMAT, a asbhaineann d’fhostóir ó do phá trí úsáid a bhaint as
córas ‘Íoc Mar a Thuillir’ na gCoimisinéirí Ioncaim.

Braitheann an ráta cánach a íocann tú ar an méid seo a leanas:

•D’ioncam nó tuarastal, agus

•Do chreidmheasanna cánach (laghdaíonn creidmheasanna cánach an méid cáin
ioncaim is gá duit a íoc)

Is féidir leat léamh faoi conas a ríomhtar do cháin ioncaim. Más mó do
chreidmheasanna cánach ná d’ollcháin (an méid iomlán cánach atá le híoc agat),
ní gá duit aon cháin ioncaim a íoc.

Is féidir leat ár leathanach a léamh faoi obair a thosú den chéad uair agus
cáin éigeandála a sheachaint.
