##  Tabhairt suas agus gabháil deochanna meisciúla

Leagtar amach sna hAchtanna Deochanna Meisciúla na rialacha maidir le riar
agus díol alcóil in Éirinn. Is féidir leat tuilleadh a léamh faoin dlí maidir
le halcól.

Tugann Alt 22 den Acht um Cheartas Coiriúil (Ord Poiblí) 1994 an chumhacht do
na Gardaí cuardach a dhéanamh ar dhuine ag dul chuig imeacht ina bhfuil bac
curtha in airde. Má éilíonn an duine freastal ar an imeacht, féadfaidh na
Gardaí deoch meisciúil nó aon soitheach indiúscartha nó aon ábhar eile a
d'fhéadfaí a úsáid chun gortú a dhéanamh a ghabháil.

Tugann an dlí seo cead do Gharda diúltú cead a thabhairt do dhuine dul ar
aghaidh chuig an imeacht má dhiúltaíonn siad deoch meisciúil, soitheach
indiúscartha nó an t-ábhar eile i gceist a thabhairt suas. Féadfaidh na Gardaí
éileamh ort freisin an ceantar a fhágáil ar bhealach ordúil agus síochánta.

Má mhainníonn tú éileamh dá leithéid ó Gharda a chomhlíonadh gan údarás
dleathach nó leithscéal réasúnta, ansin tá tú ciontach i gcion agus dlífear
fíneáil aicme D a chur ort.
