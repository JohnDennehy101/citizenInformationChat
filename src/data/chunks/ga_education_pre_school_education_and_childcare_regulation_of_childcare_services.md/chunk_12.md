###  Áitreabh agus saoráidí

Caithfidh seirbhísí réamhscoile (feighlithe leanaí, ionaid buail isteach,
naíolanna etc. ina measc) a chinntiú go mbaineann a n-áitreabh caighdeáin
áirithe amach agus go gcuireann siad áiseanna áirithe ar fáil. Áirítear leis
na rialacha seo an méid seo a leanas a chinntiú:

  * Struchtúr slán agus cobhsaí atá san áitreabh agus tá sé oiriúnach do sheirbhísí réamhscoile a sholáthar 
  * Cuirtear spás leordhóthanach in aghaidh an linbh ar fáil san áitreabh 
  * Coimeádtar bail cheart agus ghlan agus shláinteach ar na daingneáin, an t-áitreabh agus na feistis. 
  * Caithfidh dóthain troscán, trealamh agus ábhair shúgartha agus oibre a bheith ar fáil in áitreabh na seirbhíse réamhscoile. 
  * Tá saoráidí leordhóthanacha agus oiriúnacha ann do leanbh réamhscoile chun sos a ghlacadh agus súgradh taobh istigh agus taobh amuigh i rith an lae. 

Caithfidh soláthraithe cúraim leanaí réamhscoile a chinntiú go bhfuil téamh,
aerú agus soilsiú agus saoráidí oiriúnacha agus leordhóthanacha sláintíochta
san fhoirgneamh.
