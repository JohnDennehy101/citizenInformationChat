###  Ioncam díolmhaithe ón MSU

Ní íocann tú an Muirear Sóisialta Uilíoch más rud é nach bhfuil d'ioncam
iomlán do bhliain ar leith níos mó ná €13,000. (Má tá tú 70 bliain d’aois nó
níos sine nó más sealbhóir cárta leighis thú agus más ionann do chomhioncam
don bhliain agus €60,000 nó níos lú, íocann tú ráta laghdaithe den MSU.)

Tá gach íocaíocht na Roinne Coimirce Sóisialaí, lena n-áirítear [ Sochar
Máithreachais ](/ga/social-welfare/families-and-children/maternity-benefit/) ,
[ Sochar Atharthachta ](/ga/social-welfare/families-and-children/paternity-
benefit/) agus [ pinsin Stáit ](/ga/social-welfare/older-and-retired-people/)
, díolmhaithe ón Muirear Sóisialta Uilíoch. Tá íocaíochtaí den chineál céanna,
ar nós íocaíochtaí a rinneadh mar chuid de [ scéimeanna Fostaíochta Pobail
](/ga/employment/unemployment-and-redundancy/employment-support-
schemes/community-employment-scheme/) nó den  Liúntas chun Filleadh ar an
Oideachas  , díolmhaithe freisin. Tá leasa shóisialaigh nó íocaíochtaí cosúla
a rinneadh ó thar lear díolmhaithe.

Tá ioncam i gcás ina bhfuil Cáin Choinneála ar Ús Taisce íoctha cheana
díolmhaithe ón MSU.

Tá roinnt díolúintí eile. Ina measc seo tá:

  * Scéimeanna íobairt tuarastail áirithe, mar shampla an [ Pas Taistil ](/ga/social-welfare/extra-social-welfare-benefits/free-travel/) agus  soláthar scéim rothair/trealamh rothair 
  * [ Íocaíochtaí iomarcaíochta reachtúla ](/ga/employment/unemployment-and-redundancy/redundancy/redundancy-payments/)
  * Íocaíocht chúram altrama 
  * [ Sochar Linbh ](/ga/social-welfare/families-and-children/child-benefit/)
  * Faoiseamh Sheomra ar Cíos 

Tá liosta iomlán eisceachtaí i [ ndoiciméad Ceisteanna Coitianta na
gCoimisinéirí Ioncaim ](http://www.revenue.ie/ga/jobs-and-pensions/usc/what-
payments-and-income-are-exempt-from-usc.aspx) .
