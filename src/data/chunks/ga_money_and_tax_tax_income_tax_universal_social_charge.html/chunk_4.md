###  Ioncam faoi dhliteanas i leith an MSU

Tá an Muirear Sóisialta Uilíoch iníoctha ar ioncam comhlán, lena n-áirítear pá
barúlach (is pá barúlach é an luach a bhaineann le sochar neamhairgid, mar
shampla sochar comhchineáil), i ndiaidh aon fhaoiseamh ar liúntais chaipitil
áirithe. Tá an Muirear Sóisialta Uilíoch iníoctha ar ranníocaíochtaí pinsin.

Íocann tú an Muirear Sóisialta Uilíoch má tá d'ioncam comhlán níos mó ná
€13,000 in aghaidh na bliana. Nuair atá d’ioncam níos mó ná an teorainn seo,
íocann tú an MSU ar d’ioncam ar fad. I gcás lánúineacha pósta, caithfear le
gach céile ina (h)aonar, ag a f(h)ostóir nó an soláthraí pinsin i rith na
bliana. I gcás lánúineacha pósta nó páirtnéirí sibhialta, caitheann a
bhfostóir nó a soláthróir pinsin le gach céile nó páirtnéir sibhialta ar
bhealach aonair le linn na bliana.

Cé go bhfuil an fhéidearthacht ann nach bhfuil dliteanas ar bith ort i leith
cháin ioncaim atá bunaithe ar do theidlíocht chreidmheasanna cánacha nó trí
úsáid a bhaint as cailleanna nó liúntais chaipitiúla, d’fhéadfadh a bheith
dliteanas ort fós an Muirear Sóisialta Uilíoch a íoc ar d'ioncam.

Tá roinnt foinsí ioncaim, ó áitíocht coillearnacha áirithe, mar shampla,
brabúis áirithe ó tháillí staile, ó tháillí sheirbhísí na gcon agus léasú
thalamh feirme, ó ioncam ríchíos paitinne agus tuilleamh scríbhneoirí,
ealaíontóirí agus cumadóirí áirithe, díolmhaithe ó cháin ioncaim ach tá siad
faoi dhliteanas ag an Muirear Sóisialta Uilíoch.
