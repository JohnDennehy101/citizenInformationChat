###  Pósadh ar neamhní

Is féidir leis an gcúirt neamhniú a cheadú ar na cúiseanna seo a leanas:

1.Bhí easpa cumais ann ag tráth an tsearmanais phósta. I bhfriotal eile, ní
raibh ar do chumas féin nó ar chumas do chéile iontráil i gconradh
ceangailteach pósta. D’fhéadfadh seo tarlú sna cásanna a leanas:

oSa chás go raibh duine díobh faoi 18 mbliana d’aois (bhíodh duine 16 nó 17
mbliana d’aois in ann pósadh le díolúine bhreithiúnach roimhe seo. Ní féidir
leo seo a dhéanamh a thuilleadh).

oMá bhí duine amháin díobh pósta nó i bpáirtnéireacht shibhialta cheana féin,
nó

oMá bhí gaol ródhlúth eadraibh, nó

oMá bhí tú den ghnéas céanna bitheolaíoch (i gcás searmanas pósta a thit amach
roimh an 16 Samhain 2015)

2.Níor cloíodh leis na riachtanais fhoirmiúla do shearmanas pósta. Mar
shampla, murar thug tú fógra cuí don cláraitheoir sibhialta.

3.Bhí easpa toilithe ann ag tráth an phósta. I bhfriotal eile, níor thug tú
féin nó do chéile toiliú saoire agus a bhí go hiomlán feasach don phósadh.
D’fhéadfadh gurbh éard ba chúis leis seo, mar shampla, botún, mífhaisnéis,
calaois nó go raibh iallach oraibh an pósadh a iontráil. Ina theannta sin,
d’fhéadfadh gurbh éard ba chúis leis go raibh tú féin nó do chéile thíos le
breoiteacht mheabhrach nó go raibh tú féin nó do chéile ar meisce ag tráth an
phósta.

Má dhéanann an chúirt cinneadh go bhfuil bhur bpósadh ar neamhní ar aon chinn
de na cúiseanna seo, dearbhóidh sé nár tharla bhur bpósadh riamh.
