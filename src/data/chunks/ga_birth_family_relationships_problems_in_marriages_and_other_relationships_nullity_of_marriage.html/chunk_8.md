##  Eolas breise

Tá eolas breise ar neamhniú agus ar na foirmeacha a úsáidtear chun iarratas a
dhéanamh ar fáil láithreán gréasáin na Seirbhíse Cúirteanna.

Moltar i gcónaí comhairle dlí agus ionadaíocht dlí a fháil. Níor cheart duitse
agus ná do chéile an t-aturnae céanna a úsáid.

Lena fhiosrú an bhfuil tú incháilithe do Chúnamh Dlí, is féidir leat teagmháil
a dhéanamh leis an ionad dlí is gaire duit.

Eagraíocht neamhspleách dheonach iad Ionaid Comhairle Dlí Saor in Aisce
(ICDSAanna) a oibríonn líonra de chlinicí comhairle dlí ar fud na tíre. Tá na
clinicí seo faoi rún, saor in aisce agus ar oscailt do chách. Déan teagmháil
leis an Ionad um Fhaisnéis do Shaoránaigh is gaire duit chun teacht ar
fhaisnéis ar sheirbhísí ICDSA i do cheantar. Cuireann ICDS líne eolais agus
atreoraithe ar fáil freisin i rith uaireanta oifige chun teacht ar eolas
bunúsach faoin dlí.

Má roghnaíonn tú aturnae príobháideach a fhostú, cuirtear in iúl duit nach
bhfuil aon ráta seasta muirear ann a ghearrtar ar tháillí dlí. Moltar duit
roinnt luachana a fháil sula ndéanann tú cinneadh faoi ghnóthas dlí. Is féidir
teacht ar eolas teagmhála d’aturnaetha ar fud na hÉireann ar láithreán
gréasáin an Dlí-Chumainn.
