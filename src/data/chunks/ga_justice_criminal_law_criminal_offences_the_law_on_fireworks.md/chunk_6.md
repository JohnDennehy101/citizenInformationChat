##  Cad iad na pionóis má tá tineealaíne i do sheilbh agat?

Is féidir leis an bpobal i gcoitinne tinte ealaíne Chatagóir F1 a cheannach
agus a úsáid. Seachas pléascóga Nollag, tá gá le ceadúnas chun tinte ealaíne
sa chatagóir F1 a iomportáil.

Tá sé neamhdhleathach aon tine ealaíne eile a iompórtáil, a shealbú, a dhíol
nó a úsáid gan cheadúnas.

Is cion é:

  * Tine ealaíne neamhcheadúnaithe a lasadh 
  * Tine ealaíne lasta a chaitheamh le duine nó le maoin, seachas tinte ealaíne ísealghuaise (F1) 
  * Tine ealíne neamhcheadúnaithe a bheith agat 
  * Tine ealaíne neamhcheadúnaithe a bheith agat agus é ar intinn agat é a dhíol nó é a thabhairt do dhuine eile 

Sonraítear na cionta a luaitear thuas in [ Alt 80 den Acht um Pléascáin 1875
](https://www.lawreform.ie/as-gaeilge.48.html) , arna leasú ag [ Alt 68 den
Acht um Cheartas Coiriúil 2006
](http://www.irishstatutebook.ie/eli/2006/act/26/section/68/enacted/en/html#)
.

Is cionta iad seo ar féidir thú [ a ghabháil ina leith ](/ga/justice/criminal-
law/criminal-offences/classification-of-crimes-in-criminal-cases#l43888) . Is
féidir leis na Gardaí thú a ghabháil gan bharántas má bhíonn amhras orthu go
bhfuil cion déanta agat faoin Acht seo.

Má fhaightear ciontach thú in aon cheann de na cionta thuas:

  * Beidh tú faoi dhliteanas, ar chiontú achomair (sa Chúirt Dúiche), fíneáil aicme C a íoc nó téarma príosúnacdhta a mhéid le 6 mhí a chaitheamh, nó an dá rud. 
  * Beidh tú faoi dhliteanas, ar ciontú ar díotáil (sa Chúirt Chuarda), fíneáil uasta €10,000 nó a íoc nó téarma príosúnachta a mhéid le 5 bliana a chaitheamh, nó an dá rud. 
