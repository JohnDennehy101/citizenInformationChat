##  Réamhrá

Má tá gearán agat faoi ghnó seirbhísí airgeadais, ba chóir duit do ghearán a
phlé leis an ngnó féin ar dtús.

De réir an dlí, caithfidh próiseas láimhseála gearán a bheith i bhfeidhm ag
gach banc, cuideachta árachais, bróicéir, cuideachta infheistíochta nó gnó
seirbhísí airgeadais eile do thomhaltóirí.

Más rud é, tar éis duit próiseas gearán an ghnó a leanúint, nach bhfuil tú
sásta go fóill leis an bhfreagra, is féidir leat an gearán a chur faoi bhráid
an [ Ombudsman um Sheirbhísí Airgeadais agus Pinsin (FSPO)
](https://www.fspo.ie/) . Is cuideacht neamhspleách, reachtúil é an FSPO ar
féidir leis do ghearán a fhiosrú.
