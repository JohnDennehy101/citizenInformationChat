##  Cásanna coiriúla

Nuair a bhíonn an Ard-Chúirt ag éisteacht le cásanna faoi chúrsaí coiriúla
tugtar an Phríomh-Chúirt Choiriúil uirthi. I gcúrsaí coiriúla, suíonn an
Breitheamh Ard-Chúirte le giúiré de 12.

Ní mór na cineálacha cionta seo a leanas a éisteacht ag an bPríomh-Chúirt
Choiriúil ina suí le breitheamh agus giúiré:

  * Tréas 
  * Spreagadh nó eolas ar thréas a cheilt 
  * Cionta a bhaineann le bac a chur ar an rialtas agus bac a chur ar an Uachtarán 
  * Dúnmharú, iarracht ar dhúnmharú, comhcheilg chun dúnmharú 
  * Píoráideacht 
  * Cionta faoi [ Acht um Chinedhíothú, 1973 ](http://www.irishstatutebook.ie/1973/en/act/pub/0028/index.html)
  * Éigniú, tromionsaí gnéasach agus iarracht tromionsaí gnéasach faoin [ Acht um an Dlí Coiriúil (Éigniú) (Leasú), 1990 ](http://www.irishstatutebook.ie/1990/en/act/pub/0032/index.html)

Ní gá go mbeadh fíorasc d’aon toil (aontaithe ag gach ball den ghiúiré) i
gcásanna ina bhfuil 11 ghiúróir ar a laghad, ar choinníoll go n-aontaíonn 10
acu ar a laghad ar fhíorasc tar éis tréimhse réasúnta ama a bheith caite (nach
lú ná 2 uair an chloig).
