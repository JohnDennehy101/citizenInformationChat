###  Comhthionóntacht

Is é comhthionóntacht an saghas is coitianta de theideal comhúinéireachta.
Ciallaíonn comhthionóntacht go mbíonn comhúinéireacht agaibh beirt ar an
réadmhaoin agus go mbíonn na scaireanna comhionanna agaibh den úinéireacht
sin. Ní féidir leat an réadmhaoin a dhíol nó a ligean ar cíos gan toiliú do
chomháitritheora. Má fhaigheann comháitritheoir amháin bás, beidh úinéireacht
ag an duine eile go huathoibríoch ar an réadmhaoin go léir.

Mura bhfuil sibh pósta nó mura páirtnéirí sibhialta sibh agus má fhaigheann do
pháirtnéir bás, b’fhéidir go mbeidh tú (comhthionóntaí marthanach na
réadmhaoine) faoi dhliteanas Cáin Fáltas Caipitiúil a íoc mar thoradh ar
úinéir iomlán na réadmhaoine a dhéanamh díot trí mharthanas. Is éard a
dhéanann do pháirtnéir, go héifeachtach, ná a sciar den réadmhaoin ‘a
thabhairt duit mar bhronntanas’, ach mar gheall nach bhfuil sibh pósta (agus
nach páirtnéirí sibhialta sibh), b’fhéidir go mbeidh oraibh Cáin Fáltas
Caipitiúil a íoc, atá infheidhme maidir le bronntanais agus oidhreacht.

Is féidir libh bheith in bhur gcomhúinéirí i gcomhthionóntacht fiú má
ranníocann duine amháin níos mó ó thaobh airgeadais de leis an réadmhaoin ná
an duine eile. Má d’íoc duine amháin níos mó don réadmhaoin, áfach, agus má
dhíoltar an teach níos déanaí, b’fhéidir go bhfaighidh an duine eile, faoi
roinnt cúinsí, níos lú ná 50% de na fáltais.

Ar an gcuma chéanna, má ranníocann sibh méid níos lú le praghas ceannaigh na
réadmhaoine, is éard a dhéanann do pháirtnéir, go héifeachtach, ná sciar níos
mó de do theidlíocht réadmhaoine ‘a thabhairt duit mar bhronntanas’. Sa chás
go bhfaigheann do chomháitritheoir bás, is féidir leis an ‘bronntanas’ seo a
bheith faoi dhliteanas Cáin Fáltas Caipitiúil.

Mar gheall go bhféadfadh impleachtaí cánach a bheith ann do chomháitritheoirí
i gcomhthionóntacht, ba cheart duit comhairle ghairmiúil dlí a fháil i gcónaí.
Féach ‘Comhairle dlí a fháil’ thíos.
