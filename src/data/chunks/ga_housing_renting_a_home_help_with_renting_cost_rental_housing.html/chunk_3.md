##  Conas a oibríonn cíos de réircostais?

I dtithe ar cíos de réir costais, tá an cíos bunaithe ar an méid a chosnóidh
tógáil, bainistiú agus cothabháil na réadmhaoine. Ríomhtar an costas seo thar
íosmhéid 40 bliain agus ní mór go mbeadh na cíosanna ar a laghad 25% níos ísle
ná cíosanna an mhargaidh phríobháidigh sa cheantar. Tá cíosanna nasctha le
boilsciú bliantúil, rud a chiallaíonn go mbeidh aon mhéaduithe cíos de réir
boilscithe.

Tá daingneacht tionachta níos fearr ag tionóntaí i dtithe ar cíos de réir
costais, rud a chiallaíonn gur rogha fhadtéarmach é teach a ligean ar cíos.

Is iad comhlachtaí ceadaithe tithíochta (AHBanna), údaráis áitiúla agus an
Ghníomhaireacht Forbartha Talún (LDA) a sholáthraíonn tithe ar cíos de réir
costais. Déanann na húdaráis áitiúla agus na comhlachtaí ceadaithe tithíochta
iarratas ar mhaoiniú agus ar dheontais rialtais chun cabhrú leis an gcostas a
bhaineann leis na tithe seo a thógáil nó a cheannach.
