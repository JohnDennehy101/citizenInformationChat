##  Cad ba cheart duit a bheith ar eolas sula ndéanann tú gearán

Ní mór do sholáthraithe gáis agus leictreachais, agus Uisce Éireann (ar a
dtugtaí Irish Water roimhe seo), cloí leis na leabhair rialacha atá curtha i
bhfeidhm ag an CRU. Tugtar an Lámhleabhar Soláthraí agus an Lámhleabhar do
Chustaiméirí Uisce orthu seo. Éilíonn na lámhleabhair seo ar sholáthróirí cóid
chleachtais a tháirgeadh a chlúdaíonn roinnt réimsí lena n-áirítear láimhseáil
gearán.

Faoi na Cóid Chleachtais um láimhseáil gearán, ní mór:

  * do sholáthraithe fuinnimh agus Uisce Éireann (ar a dtugtaí Irish Water roimhe seo) míniú a thabhairt ar cad a tharla, agus leithscéal a ghabháil nó cúiteamh (nó an dá rud) a thabhairt más cuí. 
  * Nós imeachta a bheith i bhfeidhm ag soláthraithe fuinnimh agus Uisce Éireann (ar a dtugtaí Irish Water roimhe seo) ionas gur féidir gearáin a ardú. 
  * do sholáthraithe fuinnimh agus Uisce Éireann (ar a dtugtaí Irish Water roimhe seo) gearáin a réiteach laistigh de 2 mhí. 
  * Fógra i scríbhinn a sholáthar duit go bhfuil an gearán dúnta, nuair a bheidh sé réitithe 
  * Tú a chur ar an eolas faoi do cheart an gearán a chur faoi bhráid an CRU más gá 
  * Gearáin a ghlacadh ó ghníomhaireachtaí nó ó thríú páirtithe a ghníomhaíonn ar do shon 

Ní mór d’Uisce Éireann (ar a dtugtaí Irish Wate roimhe seo) freagra a
thabhairt ar do ghearán laistigh de 5 lá oibre le réiteach nó breac-chuntas ar
na céimeanna a ghlacfaidh sé chun an cheist a réiteach.

Ní mór cairt chustaiméirí a bheith ag gach cuideachta fuinnimh (agus Uisce
Éireann (ar a dtugtaí Uisce Éireann roimhe seo)), le faisnéis faoin leibhéal
seirbhíse ar chóir duit a bheith ag súil leis, agus cad a dhéanfaidh an
chuideachta má théann rud éigin amú. Ní mór é seo a fhoilsiú ar láithreán
gréasáin na cuideachta.

Tá naisc ag an CRU le soláthraithe éagsúla ar a [ leathanach liosta de
sholáthróirí fuinnimh ](https://www.cru.ie/home/customer-
care/energy/communication/) . Is féidir leat tuilleadh faisnéise a fháil ar [
leathanach gealltanas custaiméirí Uisce Éireann ](https://www.water.ie/our-
customer-commitment/) .

Tá níos mó faisnéise ag an CRU faoi [ chosaint custaiméirí
](https://www.cru.ie/home/customer-care/) .
