###  Áirithint gan deimhniú nó gan seiceáil isteach

Murar dheimhnigh tú d’áirithint laistigh den am ceart nó mura ndeachaigh tú a
fhad leis an ionad seiceála isteach ag an am a ordaíonn an aerlíne, ní bhíonn
feidhm ag an Rialachán. Féadfaidh an aerlíne a dhiúltú chun ligean duit an
aerárthach a bhordáil de bharr nár chomhlíon tú do chuid den chonradh leis an
aerlíne agus féadfaidh an aerlíne an argóint a dhéanamh gur sháraigh tú
téarmaí do chonartha leo.

Má diúltaíodh rochtain duit ar an aerárthach faoi na cúinsí seo, níl dualgas
ar an aerlíne aon chúiteamh a thairiscint duit agus níl tú i dteideal aon
chúiteamh a fháil. Féadfaidh, ar a shon sin, an aerlíne comhaontú chun glacadh
leat ar eitilt níos déanaí (gan ort táille a íoc nó a mhalairt) má bhíonn spás
ar an eitilt sin. Murar dheimhnigh tú d’áirithint nó murar tháinig tú i
láthair chun seiceáil isteach ag an am a bhí ina choinníoll, braitheann sé ar
nós agus ar chleachtas na haerlíne aonair cibé acu an gá duit nó nach gá duit
íoc as an eitilt arís.
