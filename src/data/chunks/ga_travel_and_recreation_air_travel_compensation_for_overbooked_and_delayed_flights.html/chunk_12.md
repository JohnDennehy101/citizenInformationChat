##  Eitiltí ar cuireadh moill orthu

Braitheann cibé acu an dtagann nó nach dtagann eitilt ar a bhfuil moill curtha
faoi chuimsiú théarmaí an Rialacháin ar fhad an bhealaigh atá i gceist agus ar
fhad na moille. Cuimsítear na heitiltí a leanas ag an Rialachán:

  * Moilleanna 2 uair an chloig nó níos mó i gcás eitiltí 1,500km nó níos lú 
  * Moilleanna 3 huaire an chloig nó níos mó i gcás gach eitilte laistigh den AE atá níos faide ná 1,500km, agus gach eitilt eile idir 1,500km agus 3,500km ar fad 
  * Moilleanna 4 huaire an chloig nó níos mó i gcás eitilte eile. 

Má chuimsíonn an Rialachán d’eitilt ar ar cuireadh moill, ní mór béilí agus
sólaistí a thairiscint de mhéid a chomhfhreagraíonn don am feithimh. Ina
theannta sin, ní mór cóiríocht óstáin a thairiscint saor in aisce sa chás go
dteastaíonn feitheamh oíche amháin nó níos mó, mar aon le hiompar idir an
t-óstán agus an t-aerfort.
