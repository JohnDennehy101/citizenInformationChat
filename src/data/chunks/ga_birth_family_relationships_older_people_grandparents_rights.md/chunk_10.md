###  Caomhnóireacht shealadach

Is féidir le tuismitheoir thú a ainmniú chun gníomhú mar chaomhnóir sealadach
linbh mura féidir leo tabhairt faoina ndualgais féin chaomhnóireachta – mar
shampla, má éiríonn siad an-bhreoite nó má ghortaítear go dona iad.

Caithfidh an tuismitheoir foirm speisialta a líonadh (pdf) chun thú a ainmniú
agus is féidir leo aon mhianta a leagan amach atá acu maidir leis an
gcaomhnóireacht shealadach.

Caithfidh tú (an duine ainmnithe) iarratas a dhéanamh ansin leis an gCúirt
Dúiche mura féidir leis an tuismitheoir tabhairt faoina ról tuismitheora mar
gheall ar bhreoiteacht nó ar ghortú. Míneofar na cearta ar leith atá agat mar
chaomhnóir sealadach san ordú cúirte. Is gnách gurb ionann seo agus mianta an
tuismitheora, faoi mar a leagtar amach ina bhfoirm ainmniúcháin.
