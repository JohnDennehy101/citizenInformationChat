##  Conas a iarraim ar níos mó ama a chaitheamh le mo gharleanaí?

Ar an gcéad dul síos, ba cheart duit labhairt le tuismitheoirí nó caomhnóirí
an linbh. Ba cheart idirbheartaíocht a fhiosrú, chun triail a bhaint as socrú
a dhéanamh chun gur féidir leat níos mó ama a chaitheamh le do gharleanaí.

Mura féidir aon chomhaontú a bhaint amach, ba cheart duit smaoineamh faoi
thabhairt faoi idirghabháil teaghlaigh. Is éard a bhíonn i gceist leis seo ná
tugann gairmí neamhspleách oilte, ar a dtugtar idirghabhálaí, cabhair duit
agus do na tuismitheoirí comhaontú a bhaint amach i spás sábháilte. Téann
idirghabháil i ngleic le riachtanais agus leasanna gach duine a bhíonn
bainteach.

Is féidir le hidirghabháil tionchair fhadtéarmacha níos fearr a imirt ar an
teaghlach trí chéile, mar gheall go nglacann an dá thaobh le húinéireacht as
an socrú a bhaineann siad amach. Bíonn i bhfad níos lú achrainn sa phróiseas
ná a bhíonn i gceist nuair a dhéileáiltear leis an gceist sa chúirt.

Mura n-éiríonn le hidirghabháil, is féidir leat iarratas a dhéanamh ar an
gcúirt ar rochtain ar do gharleanaí.

I gcásanna áirithe, is féidir leat iarratas a dhéanamh ar choimeád nó ar
chaomhnóireacht. Is féidir leat léamh faoi rochtain, coimeád, agus
caomhnóireacht thíos.
