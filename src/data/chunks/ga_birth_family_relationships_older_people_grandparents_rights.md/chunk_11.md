##  Deonaíodh rochtain nó coimeád dom, ach ní féidir liom casadh le mo
gharleanbh go fóill

Má tá ordú rochtana nó ordú coimeádta agat ón gcúirt cheana féin, ach mura
bhfuil aon teagmháil á déanamh agat go fóill le do gharleanbh, is féidir leat
ordú forghníomhaithea lorg ón gcúirt.

Ordú breise dlíthiúil é ordú forghníomhaithe a eisítear do na tuismitheoirí nó
na caomhnóirí a ordaíonn go gcaithfidh siad ligean duit casadh le do
gharleanbh, ag na hamanna ar leith a leagtar amach san ordú. Is féidir
rochtain bhreise a cheadú san ordú forghníomhaithe chun am a cailleadh a
chúiteamh, aon chostais a cuireadh amú a aisíoc nó le hiallach a chur orthu
siúd atá i gceist freastal ar chláir thuistithe nó chomhairleoireachta.

Má dhiúltaíonn na tuismitheoirí nó na caomhnóirí ordú rochtana nó coimeádta a
chomhlíonadh, is féidir fíneáil a mhéid le €2,500 a ghearradh orthu, nó is
féidir téarma príosúnachta a fhaide le 12 mhí, nó an dá rud, a ghearradh
orthu.

Le hiarratas a dhéanamh ar ordú forghníomhaithe, caithfidh tú Form líonta
58.43 (docx) a sheoladh chuig do Chúirt Dúiche áitiúil.
