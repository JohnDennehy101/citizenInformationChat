##  Conas a íoctar mo leassóisialach?

Má tá cónaí ort in Éirinn agus má tá íocaíocht leasa shóisialaigh á fáil agat,
b’fhéidir go bhféadfaidh tú an modh a íoctar thú a iarraidh.

Ba cheart duit seiceáil leis an Roinn Coimirce Sóisialaí (RCS) na modhanna
íocaíochta atá ar fáil duit. Is ag an Roinn a bheidh an cinneadh deiridh
maidir le conas a íoctar tú.

Tá modhanna éagsúla íocaíochta ann:

  * **Institiúid airgeadais:** féadfar d’íocaíocht leasa shóisialaigh a íoc trí Ríomhaistriú Airgid (EFT) go díreach isteach i do chuntas pearsanta ag banc, ag cumann foirgníochta nó ag comhair chreidmheasa áirithe. Is féidir leat úsáid a bhaint as an bhfoirm DIR PMT1 chun iarratas a dhéanamh ar íocaíocht EFT. Cinnfidh RCS an bhféadtar íocaíocht a dhéanamh leat trí EFT. 
  * **Oifig an Phoist:** is féidir d’íocaíocht leasa shóisialaigh a íoc le d’oifig phoist áitiúil áit nach mór í a bhailiú go pearsanta. Féadfaidh tú d’íocaíocht a bhailiú in airgead ó d’Oifig an Phoist. Beidh Cárta Seirbhísí Poiblí (PSC) nó Cárta Seirbhísí Sóisialacha (SSC) ag teastáil mar fhoirm aitheantais chun d'íocaíocht a bhailiú. Má tá SSC á úsáid agat, beidh aitheantas grianghraf ag teastáil uait freisin. 
  * **Trí sheic:** is féidir íocaíocht le seic a dhéanamh i gcúinsí eisceachtúla nó chun riaráistí a íoc. Is féidir é a bhriseadh i d’oifig phoist áitiúil nó é a thaisceadh i do chuntas bainc. 

Ní íoctar íocaíochtaí leasa shóisialaigh a thuilleadh ag baint úsáide as
leabhar de _orduithe iníoctha_ ar féidir leat airgead tirim a fháil ag d’oifig
phoist áitiúil.

_**Dáta an Leasaithe Deireanaigh:** 1 Feabhra 2023 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/irish-social-welfare-system/claiming-a-social-welfare-payment/how-
social-welfare-payments-are-paid/?utm_source=sharebutton_facebook) [
](https://twitter.com/intent/tweet/?text=Conas%20a%20%C3%ADoctar%20%C3%ADoca%C3%ADochta%C3%AD%20leasa%20sh%C3%B3isialaigh&url=https://www.citizensinformation.ie/ga/social-
welfare/irish-social-welfare-system/claiming-a-social-welfare-payment/how-
social-welfare-payments-are-paid/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/irish-social-welfare-system/claiming-a-social-welfare-payment/how-
social-welfare-payments-are-paid/?utm_source=sharebutton_whatsapp) [
](mailto:?subject=Conas%20a%20%C3%ADoctar%20%C3%ADoca%C3%ADochta%C3%AD%20leasa%20sh%C3%B3isialaigh&body=https://www.citizensinformation.ie/ga/social-
welfare/irish-social-welfare-system/claiming-a-social-welfare-payment/how-
social-welfare-payments-are-paid/?utm_source=sharebutton_email) [
](javascript:void\(0\))
