##  Má théann rudaí mícheart

Nuair a cheannaíonn tú ar líne, tá [ cosaintí breise agat faoi dhlí an AE má
théann rudaí amú ](/ga/consumer/consumer-laws/do-chearta-tomhaltoiri/) . Níl
feidhm ag na cearta seo má cheannaíonn tú ó thrádálaí atá bunaithe lasmuigh
den AE.

Ón 1 Eanáir 2021, ba cheart duit a bheith an-chúramach agus tú ag ceannach ó
dhíoltóir sa RA. Tá sé an-tábhachtach na téarmaí agus na coinníollacha ar
láithreán gréasáin an díoltóra a sheiceáil go cúramach.

Ba cheart duit a bheith ar an eolas faoi na rudaí seo:

  * Seans nach mbeidh do thréimhse chealaithe 14 lá faoi dhlí an AE i bhfeidhm a thuilleadh má dhéanann tú iarracht d’ordú a chealú tar éis an 31 Nollaig 2020. Féadfaidh dlí na RA cearta comhchosúla a leagan síos, áfach. Féadfaidh gnólacht atá bunaithe sa RA glacadh le tuairisceán fós faoina théarmaí agus coinníollacha ginearálta. 
  * Má cheannaíonn tú rud éigin ó ghnólacht atá bunaithe sa RA roimh 31 Nollaig 2020 agus má éiríonn an táirge lochtach tar éis an dáta sin, nó mura seachadtar é, b’fhéidir nach mbeidh tú in ann [ gearán a dhéanamh trí ECC Ireland nó an nós imeachta Eorpach um Éilimh Bheaga a úsáid ](/en/consumer/how-to-complain/how-to-make-a-complaint#l54118) . Is féidir leat gearán a dhéanamh go díreach leis an ngnó fós. 
