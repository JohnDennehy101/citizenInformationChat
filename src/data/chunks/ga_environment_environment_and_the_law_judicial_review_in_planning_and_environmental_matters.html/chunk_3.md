###  Athbhreithniú comhghnásach agus reachtúil

Tá dhá phríomhchatagóir i gceist le hathbhreithniú breithiúnach:

  * **Athbhreithniú breithiúnach de gháthchineál nó de chineál comhghnásach:** Is ionann seo agus an saghas traidisiúnta d’athbhreithniú breithiúnach a forbraíodh thar thréimhse ama ag na breithiúna agus cásdlí. Is féidir teacht ar an nós imeachta a rialaíonn athbhreithniú breithiúnach comhghnásach in [ Ordú 84 de Rialacha na nUaschúirteanna ](http://www.courts.ie/rules.nsf/8652fb610b0b37a980256db700399507/a53b0f76ffc6c5b780256d2b0046b3dc?OpenDocument) . Tá fáil ar thuilleadh faisnéise ar an nós imeachta inár gcáipéis: [ Athbhreithniú breithiúnach ar chinntí poiblí ](/ga/government-in-ireland/how-government-works/standards-and-accountability/judicial-review-public-decisions/) . 
  * **Athbhreithniú breithiúnach reachtúil:** Scéimeanna reachtúla sainiúla um athbhreithniú breithiúnach a bhaineann le limistéir shonracha de chinntí poiblí a roghnaigh an tOireachtas mar scéimeanna óna dteastaíonn scéimeanna sainiúla mar gheall ar na buarthaí beartais lena mbaineann. Cuimsíonn reachtaíocht a bhaineann leis an limistéar ar leith sin scéimeanna reachtúla agus an nós imeachta lena mbaineann. Baineann scéimeanna reachtúla leis na limistéir siúd, ar nós tearmainn, rialú truaillithe, pleanála agus seilbh a ghlacadh ar chuideachtaí. 

Cuireann roinnt scéimeanna um athbhreithniú breithiúnach reachtúil le hOrdú 84
de Rialacha na nUaschúirteanna lena rialacha sonracha nós imeachta féin.
Baineann na scéimeanna reachtúla seo den fháil atá ar athbhreithniú
breithiúnach trí ghnéithe cosúil leo seo a leanas:

  * Tá teorainneacha ama d’iarratas ar chead chun imeachtaí um athbhreithniú breithiúnach a ghlacadh níos giorra 
  * Ceanglais chun déantóir an chinnidh a chur ar an eolas faoin iarratas ar chead 
  * Tairseacha níos airde a chuir an Ard-Chúirt chun feidhme nuair a bhí breithniú á dhéanamh ar cibé acu cead a cheadú nó a mhalairt, mar shampla, bunúis shuntasacha seachas cás inargóinte. 
