##  Conas a oibríonn an scéim ÍCT

Faoin ÍCT, caithfidh tú do chóiríocht féin phríobháideach ar cíos a aimsiú -
ní aimseoidh an t-údarás áitiúil é duit. Ní féidir idirdhealú a dhéanamh ort
nuair a bhíonn cóiríocht ar cíos agat mar gheall go bhfuil íocaíochtaí áirithe
á bhfáil agat, an ÍCT ina measc, mar sin, ní féidir le tiarnaí talún a lua
nuair a fhógraíonn siad cóiríocht nach nglactar leis an ÍCT.

Íocann an t-údarás áitiúil an tiarna talún agus déanann tú ranníocaíocht cíosa
sheachtainiúil leis an údarás áitiúil, féach ‘Nuair is tionónta ÍCT thú’
thíos. Ní tionónta údaráis áitiúil thú, áfach. Tá an comhaontú cíosa idir tú
féin agus do thiarna talún agus tá do thionóntacht clúdaithe ag an
reachtaíocht um thionóntachtaí cónaithe. Ciallaíonn sé seo go mbeidh cearta
agus oibleagáidí áirithe agat, mar a bheidh ar do thiarna talún. Ní mór do
thionóntacht a bheith cláraithe leis an mBord um Thionóntachtaí Cónaithe gach
bhliain.

B’fhéidir go mbeidh tú i dteideal an ÍCT a éileamh má tá cóiríocht á roinnt
agat le do thiarna talún. Má tá árasán féinchuimsitheach ar cíos agat in áit
chónaithe do thiarna talún, baineann an reachtaíocht um Thionóntachtaí
Cónaithe le do thionóntacht agus caithfidh do thiarna talún clárú leis an BTC
gach bhliain.

Má tá seomra ar cíos agat in áit chónaithe do thiarna talún, áfach, ní
chumhdaíonn an reachtaíocht do thionóntacht agus níl ar do thiarna talún clárú
leis an BTC.
