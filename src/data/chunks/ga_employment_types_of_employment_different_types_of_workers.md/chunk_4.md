###  Fostaí

Mar sin d'fhéadfadh a bheith gur fostaí thú de réir an dlí, fiú amháin má
thoiligh tú oibriú do dhuine eile i gcáil duine féinfhostaithe, agus féin-
fhostaíocht bhréagach is ainm de sin. Is éard atá san fhostaíocht bhréagach ná
caidreamh fostaíochta ina bhfuil gach cosúlacht ann go bhfuil an duine
féinfhostaithe nuair, le fírinne, is fostaí ceart de chuid an ghnólachta i
gceist. Más rud é go bhfuil d’fhostaíocht aicmithe go mícheart mar
fhéinfhostaíocht, beidh toradh aige sin ar do chearta fostaíochta agus ar na
híocaíochtaí leasa shóisialaigh ar a mbeidh tú cáilithe dóibh. Sa [ Chód
Cleachtais maidir le Stádas Fostaíochta nó Féinfhostaíochta Daoine a Chinntiú
(pdf) ](http://www.revenue.ie/ga/tax/it/leaflets/code-of-practice-on-
employment-status.pdf) is féidir a úsáid féachaint an bhfuil duine fostaithe
nó féinfhostaithe.

Sa chuid is mó de na cásanna, bíonn sé soiléir cé acu an bhfuiltear fostaithe
nó féinfhostaithe. Ach más fadhb duit é seo, b'fhearr comhairle dhlíthiúil
mhionsonraithe a fháil nó treoir ó d'oifig cánach áitiúil nó ó Rannóg Scóipe
na Roinne Coimirce Sóisialaí - féach leat 'Cá háit a ndéanfaidh mé iarratas'
thíos.
