##  Conas iarratas a dhéanamh

Ní mór gearáin faoi na hAchtanna um Chomhionannas Fostaíochta, 1998-2015 a
dhéanamh laistigh de 6 mhí ó tharla an gníomh deiridh idirdhealaithe.
Féadfaidh tú gearán a dhéanamh chuig an g [ Coimisiúin um Chaidreamh san Áit
Oibre ](/ga/employment/enforcement-and-redress/workplace-relations-
commission/) trí leas a bhaint as an bhfoirm ghearáin ar líne atá ar fáil ar [
workplacerelations.ie
](https://www.workplacerelations.ie/en/Complaints_Disputes/Refer_a_Dispute_Make_a_Complaint/)
.

Chun gearán a dhéanamh faoi na hAchtanna um Stádas Comhionann, 2000-2015, ní
mór duit an duine nó an eagraíocht a chur ar an eolas a bhfuil an gearán á
dhéanamh agat fúthu laistigh de 2 mhí tar éis go ndearnadh an gníomh deiridh
idirdhealaithe. Mura bhfuil tú sásta le freagairt sholáthróir na seirbhíse, nó
murar thug siad aon fhreagairt laistigh de mhí amháin ón dáta a chuir tú ar an
eolas iad, féadfaidh tú gearán a chur faoi bhráid an Choimisiúin um Chaidreamh
san Áit Oibre laistigh de 6 mhí tar éis an ghnímh deiridh idirdhealaithe.

Tá tuilleadh faisnéise ar fáil inár ndoiciméad, Díospóidí faoi chomhionannas
agus idirdhealú.
