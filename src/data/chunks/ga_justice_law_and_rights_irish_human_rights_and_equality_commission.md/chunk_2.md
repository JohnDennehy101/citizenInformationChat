##  Réamhrá

Comhlacht neamhspleách is ea Coimisiún na hÉireann um Chearta an Duine agus
Comhionannas a bunaíodh faoin [ Acht fá Choimisiún na hÉireann um Chearta an
Duine agus Comhionannas 2014
](http://www.irishstatutebook.ie/2014/en/act/pub/0025/index.html) an 1 Samhain
2014. Faoin Acht, díscaoileadh an tÚdarás Comhionannais agus Coimisiún na
hÉireann um Chearta an Duine agus aistríodh a bhfeidhmeanna chuig Coimisiún na
hÉireann um Chearta an Duine agus Comhionannas.

Is iad feidhmeanna an Choimisiúin:

  * Cearta an duine agus comhionannas a chur chun cinn agus a chosaint 
  * Cultúr measa ar chearta an duine, comhionannas, agus tuiscint idirchultúrtha sa Stát a spreagadh agus a fhorbairt 
  * Tuiscint agus feasacht ar thábhacht chearta an duine agus chomhionannais sa Stát 
  * Dea-chleachtas a spreagadh i gcaidreamh idirchultúrtha, chun caoinfhulaingt agus glacadh le héagsúlacht a chur chun cinn sa Stát mar aon le meas ar shaoirse agus dínit gach duine 
  * Oibriú i dtreo mí-úsáid a bhaint as cearta an duine, idirdhealú agus iompar toirmiscthe a dhíbirt 

Tugann an Coimisiún faoi na feidhmeanna seo tríd an méid a leanas a dhéanamh:

  * Faisnéis a sholáthar don phobal maidir le cearta an duine agus comhionannas go ginearálta 
  * Leordhóthanacht agus éifeacht an dlí agus an chleachtais sa Stát a choimeád faoi athbhreithniú maidir le cearta an duine agus comhionannas 
  * Moltaí a dhéanamh don Rialtas ar bhearta chun cearta an duine agus comhionannas a threisiú, a chosaint agus chun seasamh leo sa Stát 
  * Aon togra reachtaíochta a scrúdú agus tuairisciú a dhéanamh ar a dhearcthaí ar chearta an duine agus comhionannas 
  * Cúnamh dlí a sholáthar do dhaoine a ghlacann imeachtaí dlí chun a gcearta a fheidhmiú (tá seo faoi réir roinnt coinníollacha) 
  * Imeachtaí dlí a ghlacadh chun cearta an duine a fheidhmiú sa Stát 
  * Comhairliúchán a dhéanamh le comhlachtaí náisiúnta agus idirnáisiúnta maidir le saincheisteanna chearta an duine agus comhionannais 
  * Oideachas agus oiliúint a sholáthar nó cabhrú lena soláthar ar shaincheisteanna chearta an duine agus comhionannais 
  * Tabhairt faoi athbhreithnithe ar chomhionannas agus pleananna gníomhaíochta comhionannais a réiteach 
  * Fiosrúcháin a dhéanamh ar shárú féideartha dhualgais chearta an duine agus um chóir chomhionann sa Stát 
  * Páirt a ghlacadh i gComhchoiste Ionadaithe chomhaltaí an Choimisiúin agus chomhaltaí Choimisiún um Chearta an Duine Thuaisceart Éireann 
