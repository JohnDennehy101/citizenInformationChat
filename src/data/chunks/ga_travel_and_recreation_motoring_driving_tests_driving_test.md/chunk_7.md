##  Conas a dhéanaim iarratas arthástáil?

Féadfaidh tú iarratas a dhéanamh agus do tháillí a íoc as do thástáil [ ar
líne ag RSA.ie. ](https://www.rsa.ie/en/RSA/Learner-Drivers/The-Driving-
Test/Apply-online/) Teastóidh cárta dochair nó creidmheasa agus seoladh
ríomhphoist bailí uait.

Nó de rogha air sin is féidir leat [ foirm iarratais le haghaidh tástáil
tiomána (pdf)
](https://www.rsa.ie/Documents/Learner%20Drivers/rsadrivingtestappform.pdf) a
íoslódáil agus iarratas a dhéanamh tríd an bpost. Is féidir leat cóip den
fhoirm ábhartha a fháil freisin ó [ d’Oifig Mhótarchánach áitiúil
](https://www.gov.ie/en/service/1fc151-find-your-local-motor-tax-office/) .

Caithfidh an táille cheart a bheith ann le d’fhoirm iarratais chomhlánaithe.
Ba cheart íocaíocht a dhéanamh ar líne nó le seic, le hordú poist nó le hordú
airgid. Ba chóir iad seo a chrosáil agus a bheith iníoctha leis an RSA. Níl na
táillí inaisíoctha.

Déantar tástáil ag [ ionaid tástála ar fud na tíre
](https://www.rsa.ie/Utility/Contact-Us/Driving-Test-Centres/) . Nuair is
féidir, eagrófar do thástáil san ionad a ainmneoidh tú ar d’fhoirm iarratais.

Athraíonn na [ hamanna feithimh ](https://www.rsa.ie/RSA/Learner-Drivers/The-
Driving-Test/Driving-Test-Centre/Waiting-Times/) ó chontae go contae, mar sin
moltar duit iarratas a dhéanamh ar thástáil thart ar 6 mhí sula rachaidh do
dhara ceadúnas foghlaimeora in éag. Tá an tástáil caighdeánach agus úsáideann
gach ionad tástála na nósanna imeachta tástála céanna.

**Catagóir Feithicle** |  **Táille**  
---|---  
Catagóirí A, A2, A1, B, BE, AM agus W.  |  €85   
Gach catagóir eile  |  €120   
Tástáil Tiomána CPC (Catagóir Bus agus Trucaile)  |  Cuid 1 - €120  Cuid 2 - €32   
  
Más gá duit do **thástáil tiomána a chealú** , ní mór duit fógra 10 lá a
thabhairt d’fhonn aisíocaíocht ar do tháille a fháil. Féadfaidh tú do [
thástáil a chealú ar líne ](https://www.rsa.ie/en/RSA/Learner-Drivers/The-
Driving-Test/Cancel-your-test/) trí láithreán gréasáin an RSA a úsáid. Má
chealaíonn tú níos mó ná dhá thástáil, ní bheidh tú i dteideal aisíocaíochta
agus ní mór duit iarratas nua a dhéanamh.
