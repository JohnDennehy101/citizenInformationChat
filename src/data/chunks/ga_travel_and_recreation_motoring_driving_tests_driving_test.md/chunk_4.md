##  Amanna feithimh tástálacha tiomána

Chruthaigh Covid-19 moilleanna, mar sin, d’fhéadfadh nach ndéanfar coinne a
thairiscint duit go ceann tamaill.

Seolfar cuireadh chugat le do thástáil tiomána a chur in áirithe. Is féidir
leat úsáid a bhaint as meastóir tréimhse feithimh le tástáil tiomána ar líne
an ÚSB le tréimhsí feithimh a sheiceáil.

Tugtar tús áite do choinní ar an mbealach seo a leanas:

  1. **Oibrithe bunriachtanacha túslíne:** custaiméirí a dtugtar tús áite dóibh ar glacadh lena n-iarraidh ar thástáil éigeandála. 
  2. **Atástálacha:** daoine ar theip ina dtástáil orthu agus a chuir isteach uirthi athuair. Bíonn tréimhse íosta 6 seachtaine ann idir an tráth a theip ort i do thástáil agus an tráth a thugtar cuireadh duit cur isteach ar atástáil. 
  3. **Dáta cáilitheachta agus iarratais:** dá luaithe a chuir tú isteach air, is é is luaithe a gheobhaidh tú coinne, chomh fada agus a bhí tú incháilithe tabhairt faoi thástáil ag an am a rinne tú iarratas. 

Nuair a fhaigheann tú do chuireadh le tástáil a chur in áirithe, beidh 10 lá
agat le coinne a roghnú. Mura bhfuil tú réidh le tabhairt faoi thástáil, tá go
maith, ní gá duit tástáil a chur in áirithe agus is féidir leat thú féin a
chur leis an scuaine chuiridh níos déanaí.

Is féidir leat eolas breise a fháil faoi conas do thástáil tiomána a chur in
áirithe ó láithreán gréasáin an ÚSB.
