###  Do thoradh a fháil

Nuair a fhillfidh tú ar an ionad tástála, tabharfaidh do scrúdaitheoir tú ar
ais isteach sa seomra scrúdaithe chun an toradh a thabhairt duit. [ Má éiríonn
leat ](https://www.rsa.ie/en/RSA/Learner-Drivers/The-Driving-Test/After-you-
pass/) , tabharfar Deimhniú Inniúlachta duit, atá bailí ar feadh dhá bhliain.
Nuair a bheidh an deimhniú seo agat, féadfaidh tú iarratas a dhéanamh ar
cheadúnas tiomána iomlán. Má theipeann ort iarratas a dhéanamh ar cheadúnas
iomlán le linn na tréimhse dhá bhliain, beidh ort do thástáil tiomána a
dhéanamh arís.

Tá sé tábhachtach a thabhairt faoi deara, áfach, nach ceadúnas é Deimhniú
Inniúlachta, agus nach féidir le tiománaí a bhfuil ceann aige/aici tiomáint ar
mhótarbhealach, a phlátaí ‘L’ a bhaint nó tiomáint gan tionlacan go dtí go
bhfuil a cheadúnas iomlán acu. Caithfidh duine ar a chéad cheadúnas tiomána
iomlán plátaí ‘N’ a thaispeáint ar a f(h)eithicil ar feadh tréimhse 2 bhliain.

Má theipeann ort i do thástáil tiomána, tabharfar liosta mionsonraithe duit de
do bhotúin. Ba cheart duit staidéar a dhéanamh ar an liosta agus oibriú ar na
botúin sula [ ndéanann tú tástáil tiomána eile
](https://www.rsa.ie/en/RSA/Learner-Drivers/The-Driving-Test/Repeating-your-
test/) . Má theip ort i dtástáil tiomána le déanaí, de ghnáth ní bheidh tú in
ann tástáil eile a sceidealú [ ar feadh tréimhse trí seachtaine.
](https://passthetest.ie/the-driving-test/#faq)
