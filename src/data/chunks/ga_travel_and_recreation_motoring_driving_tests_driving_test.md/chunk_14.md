###  Seiceálacha teicniúila

Ar dtús cuirfear roinnt ceisteanna ort ar Rialacha an Bhóthair. Ansin, má tá
tástáil tiomána á dhéanamh agat do chatagóirí B (carr), EB (carr le leantóir)
agus W (feithicil oibre), ní mór duit roinnt seiceálacha teicniúla a mhíniú.

Tabharfaidh an teagascóir tú amach chuig d’fheithicil agus fiafróidh sé duit
conas a dhéanfá seiceáil theicniúil ar thrí cinn díobh seo a leanas: stiúradh,
bonnán, coscáin, boinn, soilse, frithchaiteoirí, táscairí, ola innill,
fuarthán, agus leacht nite gaothscátha. Chun rochtain a fháil ar chuid de na
codanna seo, beidh ort a thaispeáint conas an boinéad a oscailt agus a dhúnadh
go daingean. Tá eolas níos mionsonraithe ag an RSA maidir le seiceálacha
teicniúla do gach mótarfheithicil.

Má tá tástáil á déanamh agat do chatagóirí C1, C, EC1 agus EC (trucail agus
trucailí agus leantóirí), iarrfar ort conas a dhéanfá seiceáil theicniúil ar
thrí cinn de na míreanna céanna thuas. Chun rochtain a fháil ar chuid de na
codanna seo, b’fhéidir go mbeidh ort an bhoinéid agus painéil áirithe a
oscailt agus a dhúnadh go daingean. Féadfaidh tú mioneolas a fháil faoi
Dheimhniú Inniúlachta Gairmiúla (CPC) a fháil do bhusanna agus trucailí ar
shuíomh Gréasáin an RSA.
