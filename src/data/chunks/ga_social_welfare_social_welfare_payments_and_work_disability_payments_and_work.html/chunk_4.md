###  Ioncam ó obair

Chun cáiliú d’íocaíocht ar a ndéantar tástáil mhaoine ó fhoinsí éagsúla,
scrúdaítear d’ioncam féachaint an bhfuil sé faoi leibhéal áirithe. Ní
chuirtear roinnt tuilleamh ó obair san áireamh sa mheasúnú ar do mhaoin agus
ní dhéanann siad difear do d’íocaíocht. I gcás Liúntas Míchumais agus Phinsean
na nDall, ní chuirtear tuillimh a fhad le €165 ó obair san áireamh sa mheasúnú
ar do mhaoin. (Is ionann an mhaoin ar a ndéantar measúnú agus d'olltuillimh
lúide ÁSPC, aon ranníocaíochtaí pinsin agus aon dleachtanna ceardchumainn. Ní
féidir leat cáin ioncaim nó tobhaigh ioncaim a bhaint as seo.)

Má tá do thuillimh ó obair os cionn €165 sa tseachtain, ní thógfar 50% ded'
thuillimh idir €165 agus €375 san áireamh sa tástáil acmhainne don Liúntas
Míchumais.

**Liúntas Míchumais:** Measúnófar, ámh, tuillimh iomlán ó obair os cionn €375
mar ioncam agus laghdófar do theidlíocht don Liúntas Míchumais ar aon dul leis
[ na rátaí laghdaithe íocaíochta cuí don Liúntas Míchumais
](https://www.gov.ie/en/publication/6aec4d-current-rates-of-payment-for-
social-welfare-payments-sw19/) . Más rud é go bhfuil tú ag fáil íocaíochtaí i
leith dhuine fásta cáilithe nó i leith leanaí cáilithe, bainfear d’acmhainní
ón obair ón ráta teaghlaigh a bhaineann leat).

**Pinsean na nDall:** Má tá Pinsean na nDall agat, measúnófar aon tuillimh ó
obair os cionn €375 agus laghdófar do theidlíocht do Phinsean na nDall ar aon
dul leis [ na rátaí laghdaithe íocaíochta cuí do Phinsean na nDall
](https://www.gov.ie/en/publication/6aec4d-current-rates-of-payment-for-
social-welfare-payments-sw19/) .

Níl aon teorainn ar an méid uaireanta gur féidir leat obair.

**Íocaíochtaí árachais shóisialta:** Íocaíochtaí árachais shóisialta (ÁSPC-
bhunaithe) iad [ Pinsean Easláinte ](/ga/social-welfare/disability-and-
illness/invalidity-pension/) agus  Sochar Breoiteachta  . Ní féidir leat obair
nuair atá tú ag fáil na híocaíochtaí seo (cé is moite [ d’obair dheonacha gan
phá ](/ga/social-welfare/voluntary-work-and-social-welfare-payments/) ).

Ma bhí Pinsean Easláinte nó Sochar Breoiteachta á fháil agat (ar feadh 6 mhí
ar a laghad), féadfaidh tú iarratas a dhéanamh ar [ Shochar Cumais Pháirtigh
](/ga/social-welfare/disability-and-illness/partial-capacity-benefit/) . má
laghdaíodh do chumas chun oibre. Ní gá go meastar gurb athshlánaithe an obair
seo. D’fhéadfadh go mbeadh ort cáin ioncaim a íoc ar d’ioncam iomlán. Níl fáil
a thuilleadh ar dhíolúintí ar obair athshlánaithe.

**An Scéim um Shochair Dhíobhálacha Ceirde agus obair athshlánaithe**

I measc na sochar ar a bhfuil fáil faoin Scéim um Shochair Dhíobhálacha Ceirde
tá **Sochar Díobhála** . Má tá Sochar Díobhála á fháil agat, féadfaidh tú
obair éadroim dheonach a dhéanamh. Ina theannta sin, féadfaidh tú obair
pháirtaimseartha a dhéanamh atá mar chuid de chóireáil nó atá de chineál
carthanachta mura dtuilleann tú breis agus €50 sa tseachtain) gan cead a
fháil. Más mian leat obair eile athshlánaithe nó cúrsa oiliúna a dhéanamh,
áfach, ní mór duit cead i scríbhinn a fháil ón RCS (ar a dtugtar díolúine)
sula dtosaíonn tú. Ní gnách go gceadaítear díolúintí a cheadaíonn do dhuine
oibriú laistigh de na chéad 26 seachtain de Shochar Díobhála.

Íoctar **Forlíonadh Éagumais** le daoine ag a bhfuil Sochar Míchumais á fháil
agus nach gcáilítear iad le haghaidh aon íocaíochtaí eile míchumais. Féadfaidh
tú oibriú a fhad agus nach dtuilleann tú breis agus €33 sa tseachtain. Más
mian leat obair eile athshlánaithe nó cúrsa oiliúna a dhéanamh, áfach, ní mór
duit cead i scríbhinn a fháil ón RCS sula dtosaíonn tú. Ceadaítear iarratais
ar dhíolúine chun cúrsaí oiliúna a dhéanamh go huathoibríoch ach cuirtear
iarratais ina dhiaidh sin faoi bhráid comhairleoir leighis den RCS. Más mian
leat páirt a ghlacadh i Scéim Fostaíocht Pobail, ní féidir leat d’Fhorlíonadh
Éagumais a choimeád, ach féadfaidh tú do Shochar Míchumais a choimeád.

Féadfaidh daoine ag a bhfuil Sochar Míchumais (gan íocaíocht eile) oibriú (go
lánaimseartha nó go páirtaimseartha) agus ní gá dóibh cead a fháil ón Roinn.
