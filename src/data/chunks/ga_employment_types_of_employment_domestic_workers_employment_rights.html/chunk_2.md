##  Cad is oibrí tí ann?

Duine atá in oibrí tí atá fostaithe chun tabhairt faoi dhualgais i dteach
príobháideach, cosúil le glanadh, cócaireacht, feighlíocht leanaí, tiomáint
agus garraíodóireacht. D'fhéadfaí cúram leanaí, cúram do dhaoine scothaosta nó
cúram do dhaoine faoi mhíchumas a bheith i gceist le dualgais eile freisin.
Saghsanna d’oibrithe tí iad cúntóirí cúraim agus cúntóirí baile.

Is féidir le hoibrithe tí oibriú go páirtaimseartha nó go lánaimseartha.
Déanann na húinéirí tí iad a fhostú go díreach, de ghnáth. Cónaíonn roinnt
oibrithe tí lena bhfostóir freisin, mar shampla, au pairs.

Bíonn na cearta fostaíochta céanna, go mór mór, ag daoine a oibríonn in áit
chónaithe daoine eile, an ceart san áireamh conradh, pá íosta, saoirí, agus
duillín pá a fháil. Mínítear ar an leathanach seo cearta oibrithe tí,
oibleagáidí cánach san áireamh.
