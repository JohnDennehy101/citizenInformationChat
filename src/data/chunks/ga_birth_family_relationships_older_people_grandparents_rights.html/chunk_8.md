##  Bheith i do chaomhnóir ar gharleanbh

Ciallaíonn caomhnóireacht go bhfuil freagracht dhlíthiúil ort as cinntí
áirithe agus chun tabhairt faoi dhualgais maidir leis an leanbh a thógáil
aníos. Mar shampla, cinntí faoina gcóireáil leighis nó fiaclóireachta, nó
faoin gcreideamh nó an cultúr ina dtugtar aníos iad.

Mar sheantuismitheoir, is féidir leat iarratas a dhéanamh le do Chúirt Dúiche
áitiúil ar chaomhnóireacht sna cásanna seo a leanas:

•Chuir tú cúram laethúil an linbh ar fáil ar feadh ar a laghad 12 mhí i
ndiaidh a chéile, agus

•Níl aon tuismitheoir nó caomhnóir toiliúil (nó ábalta) tabhairt faoi
fhreagrachtaí caomhnóireachta maidir leis an leanbh

Is féidir leat iarratas a dhéanamh, chomh maith, ar chaomhnóireacht má
fhaigheann tuismitheoirí an linbh bás gan caomhnóir a cheapadh ina n-uacht.

Is féidir le duine iarratas a dhéanamh ar chaomhnóireacht go dtí go mbaineann
leanbh 18 mbliana d’aois amach.

Chun iarratas a dhéanamh ar chaomhnóireacht, caithfidh tú foirm a líonadh ar a
dtugtar ‘Fógra iarratais ar dhuine incháilithe a cheapadh ina gcaomhnóir’. Is
féidir an fhoirm seo, ar a dtugtar Foirm 58.30, amanna, a sheoladh chuig do
Chúirt Dúiche áitiúil. Íoslódáil ‘an Fógra Iarratais’ (docx) ó Courts.ie.

Ba cheart duit comhairle dlí ghairmiúil a fháil sula ndéanann tú iarratas.
Féach ‘Comhairle dlí agus tacaíochtaí eile a fháil’ thíos.
