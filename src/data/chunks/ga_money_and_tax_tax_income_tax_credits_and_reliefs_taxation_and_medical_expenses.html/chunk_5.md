###  **Speansais atá eisiata**

Ní féidir leat cáin a éileamh ar ais ar chostais a aisíocadh ag:

  * Údarás poiblí nó áitiúil, mar shampla, an FSS (Feidhmeannacht na Seirbhíse Sláinte) 
  * Polasaí árachais 
  * Aon fhoinse eile, mar shampla, cúiteamh 

Má tá árachas sláinte príobháideach agat, féadfaidh tú faoiseamh cánach a
éileamh ar an gcuid de na costais cháilitheacha sin nach bhfuil clúdaithe ag
d’árachóir.

Ní féidir leat faoiseamh a éileamh ar chostais máinliacht chosmaidigh, ach
amháin má tá an obráid de dhíth ort mar gheall ar ghortú pearsanta, galair nó
mínormáltacht ó bhroinn.
