##  Céim 3: Comhlánaigh ceistneoir

Má ghlacann an IPO le d’iarratas, féadfaidh tú fanacht in Éirinn agus é á
phróiseáil. Tabharfaidh an tSeirbhís Chóiríochta um Chosaint Idirnáisiúnta
(IPAS) áit cónaí éigin duit. Tugtar soláthar díreach air seo. Ní féidir leat
oibriú na gnó a a oscailt. Ach mura bhfuil cinneadh déanta ag an IPO ar
d’iarratas laistigh de 8 mí, féadfaidh tú iarratas a dhéanamh ar [ chead
oibrithe ](http://www.inis.gov.ie/en/INIS/Pages/labour-market-access) . Is
féidir leat eolas maidir le [ soláthar díreach ](/ga/moving-country/asylum-
seekers-and-refugees/services-for-asylum-seekers-in-ireland/direct-provision/)
a léamh.

Tabharfaidh an IPO [ Ceistneoir um Iarratas ar Chosaint Idirnáisiúnta
](http://ipo.gov.ie/en/IPO/Pages/IPO_Questionnaire_IPO_2) duit le líonadh agus
le seoladh. Mura bhfuil a fhios agat conas é a chomhlánú, ba cheart duit
comhairle dlí a fháil, nó féadfaidh tú ceist a chur ar cheann de na
heagraíochtaí atá thíosliostaithe in ‘Eagraíochtaí ar féidir leo cabhrú’.

Féadfaidh tú iarratas a dhéanamh ar [ chúnamh dlíthiúil ](/ga/moving-
country/asylum-seekers-and-refugees/services-for-asylum-seekers-in-
ireland/legal-aid-for-asylum-seekers-in-ireland/) tríd an mBord um Chúnamh
Dlíthiúil.

Ba cheart duit doiciméid agus fianaise a thacóidh le d’iarratas a sheoladh
isteach freisin. Féadfaidh tú aon rud a shíleann tú a thacóidh le d’iarratas a
sheoladh. Mura bhfuil tú cinnte cad ba cheart duit a sheoladh, ba cheart duit
comhairle dlí a fháil.

Gheobhaidh tú Deimhniú Sealadach Clárúcháin (TRC) freisin. Is cruthúnas é seo
go ndearna tú iarratas ar thearmann in Éirinn.
