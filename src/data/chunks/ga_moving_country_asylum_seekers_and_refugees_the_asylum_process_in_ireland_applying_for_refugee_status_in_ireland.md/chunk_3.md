##  Cé atá in ann iarratas a dhéanamhar chosaint idirnáisiúnta?

Féadfaidh tú iarratas a dhéanamh ar chosaint idirnáisiúnta in Éirinn ar dhá
chúis ar leithligh:

  * Tá imní ort a bhfuil údar maith leis go ndéanfaí géarleanúint ort ar chúiseanna cine, reiligiúin, náisiúntachta, ballraíochta de ghrúpa sóisialta áirithe nó tuairime polaitiúla’, agus ní féidir leat cosaint do thíre a lorg. Tugtar **stádas dídeanaí** air seo. 
  * Ní féidir leat filleadh ar do thír féin toisc go bhfuil tú i mbaol díobháil thromchúiseach, ach ní cháilíonn tú mar dhídeanaí. Tugtar **stádas cosanta** **coimhdeach** air seo. 

Má tá cosaint idirnáisiúnta á lorg agat, caithfear d’iarratas a phróiseáil,
agus caithfear cead a thabhairt duit fanacht in Éirinn fad a phróiseálann an
IPO d’iarratas.

Má tá leanaí in éineacht leat, tá siad mar chuid de d’iarratas.

Cosaint a éileamh i dtír eile

B’fhéidir gur éiligh tú tearmann i dtír eile. Má chreideann an IPO go ndearna
tú amhlaidh, d’fhéadfaí tú a thabhairt ar ais chun na tíre sin. D’fhéadfaí tú
a thabhairt ar ais go tír eile freisin má chreideann an IPO gur cheart don tír
eile d’iarratas a phróiseáil.

Déantar an cinneadh tú a aistriú go tír eile faoi Rialachán Uimh. 604/2013 an
AE, a aistríodh i ndlí na hÉireann le Rialacháin an Aontais Eorpaigh (Córas
Bhaile Átha Cliath) 2014. Féadfaidh tú achomharc a dhéanamh i gcoinne cinnidh
tú a aistriú ó Éirinn faoi na Rialacháin seo.
