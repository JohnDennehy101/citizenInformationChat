##  Céim 2: Glac páirt i réamh-agallamh

Nuair a deir tú gur mhaith leat cosaint nó tearmann idirnáisiúnta a éileamh,
cuirfidh oifigeach IPO agallamh ort. Tugtar an réamh-agallamh air seo. Le linn
an agallaimh seo, cuirfear ceist ort maidir le:

  * Do chéannacht 
  * Do thír dhúchais 
  * Conas a tháinig tú go hÉirinn 
  * Na cúiseanna nach féidir leat filleadh ar do thír dhúchais 
  * Do stair inimirce in Éirinn má tá a leithéid agat 

Tógfaidh an IPO do ghrianghraf agus do mhéarloirg. Roinneann sé an fhaisnéis
seo le EURODAC - is bunachar ríomhshonraí é seo a dhéanann comparáid idir
méarloirg. Má d’éiligh tú tearmann cheana féin i dtír eile den AE, féadfaidh
an IPO a chinneadh tú a sheoladh ar ais chuig an tír sin.
