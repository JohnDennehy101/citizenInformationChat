##  Céim 4: Glac páirt in agallamhpearsanta

Is cuid an-tábhachtach d’iarratas ar thearmann é an t-agallamh pearsanta, ar a
dtugtar an dara hagallamh nó an t-agallamh substainteach freisin. Cuirfidh
oibrí cáis atá ag obair don IPO agallamh ort. Ba cheart duit comhairle dlí a
fháil roimh d’agallamh.

Amanna feithimh le haghaidh agallaimh

B’fhéidir go mbeidh ort fanacht tamall sula nglaofar ort chun d’agallaimh
phearsanta. I roinnt cásanna, is féidir tosaíocht a thabhairt d’iarratas, rud
a chiallaíonn nach gá duit fanacht chomh fada le d’agallamh. D’fhéadfaí
tosaíocht a thabhairt do do chás má:

  * Tá tú faoi 18, nó bhí tú faoi 18 nuair a rinne tú iarratas, agus níl duine fásta in éineacht leat. 
  * Tá tú os cionn 70 agus níl tú mar chuid de ghrúpa teaghlaigh. 
  * Chuir tú tuarascáil isteach, ar a dtugtar tuairisc dlí-liachta, a dhearbhaíonn gur céasadh tú nó gur tugadh drochíde duit i do thír dhúchais. Féadfaidh d’aturnae cúnaimh dlíthiúil coinne dochtúra a eagrú duit chun tuairisc leighis a fháil má theastaíonn ceann uait. 
  * Más as an tSiria, an Eiritré, an Iaráic, an Afganastáin, an Iaráin, nó an Libia tú. 
  * Tá riocht sláinte tromchúiseach nó atá bagrach don bheatha ort. 
  * Is as tír thionscnaimh shábháilte thú nó tír atá faoi réir próisis luathaithe. 

Tabharfar dáta, am agus áit d’agallaimh duit.
