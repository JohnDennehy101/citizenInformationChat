##  Réamhrá

Nuair a cheannaíonn tú earraí, seirbhísí nó ábhar digiteach nó seirbhísí, tá
cearta agus cosaintí agat faoi dhlí tomhaltóirí na hÉireann agus an AE.
Féadfaidh rudaí dul amú, áfach, tar éis rud éigin a cheannach agus b’fhéidir
gur mhaith leat gearán a dhéanamh leis an díoltóir.

Má tá fadhb agat le táirge nó seirbhís, nó má bhraitheann tú gur caitheadh go
héagórach leat nó gur cuireadh amú tú, ba cheart duit:

  * Seiceáil go bhfuil cruthúnas ceannaigh agat 
  * Dul ar ais go dtí an díoltóir ar dtús i gcónaí 
  * Iarracht a dhéanamh an fhadhb a réiteach leis an díoltóir chomh tapa agus is féidir. D’fhéadfadh moill cur isteach ar an toradh a fhaigheann tú (mar shampla b’fhéidir nach mbeifeá i dteideal ach deisiúchán a fháil seachas aisíocaíocht) 

Mura féidir leat an fhadhb a réiteach go díreach, is féidir leat cabhair agus
comhairle a fháil ó eagraíochtaí um chosaint tomhaltóirí (féach ‘Conas dul
chun cinn a dhéanamh ar mo ghearán’ thíos.) Tá roghanna foirmiúla eile agat
freisin chun cabhrú le díospóid a réiteach leis an díoltóir, lena n-áirítear [
nós imeachta um éileamh beag ](/ga/justice/courts-system/small-claims-court/)
.

Mínítear ar an leathanach seo na céimeanna is cóir a ghlacadh chun do ghearáin
ghinearálta ó thomhaltóirí a réiteach. Féach ‘Tuilleadh faisnéise’ thíos chun
cabhair a fháil le gearáin a bhaineann le hearnálacha nó le topaicí ar leith.
