##  Cad é an Bord um Thionóntachtaí Cónaithe?

Bunaodh an Bord um Thionóntachtaí faoin [ Acht um Thionóntachtaí Cónaithe 2004
](http://www.irishstatutebook.ie/eli/2004/act/27/enacted/en/html) chun an
earnáil phríobháideach cíosa a rialú. Tugadh an Bord um Thionóntachtaí
Cónaithe Príobháideacha (BTCP) air ar dtús ach athraíodh a ainm go dtí an Bord
um Thionóntachtaí Cónaithe (BTC), nuair a tugadh [ comhlachtaí tithíochta
ceadaithe (AHBanna) ](https://www.citizensinformation.ie/en/housing/local-
authority-and-social-housing/approved-housing-bodies/) faoina shainchúram in
2015 leis an [ Acht um Thionóntachtaí Conaithe (Leasu) 2015
](http://www.irishstatutebook.ie/eli/2015/act/42/enacted/en/html) . In 2019
tháinig [ cóiríocht a bhaineann go sonrach le mic léinn
](https://www.rtb.ie/new-changes-to-rental-legislation/student-specific-
accommodation) faoi shainchúraim an BTC. Ciallaíonn sé seo go bhfuil an chuid
is mó de na cearta céanna ag tionóntaí i gcóiríocht mac léinn ar leith agus
atá ag tionóntaí príobháideacha. Tugadh an t-athrú seo isteach faoin [ Acht um
Thionóntachtaí Cónaithe (Leasú), 2019
](https://www.irishstatutebook.ie/eli/2019/act/14/enacted/en/html) .

Is iad príomhfheidhmeanna an BTC:

  * Clár a choinneáil de thionóntachtaí cónaithe príobháideacha, de thionóntachtaí comhlachtaí tithíochta ceadaithe agus de thionóntachtaí cóiríochta a bhaineann go sonrach le mic léinn 
  * Seirbhís réitigh díospóide a sholáthar do thionóntaí agus tiarnaí talún 
  * Taighde a dhéanamh ar an earnáil cíosa phríobháideach 
  * Comhairle bheartais a sholáthar don Rialtas maidir leis an earnáil cíosa phríobháidigh 
