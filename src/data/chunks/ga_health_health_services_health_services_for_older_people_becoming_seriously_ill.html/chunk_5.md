###  Cúram sa bhaile

Má theastaíonn cúram uait, féadfaidh an FSS é a sholáthar nó féadfaidh siad
cuidiú leat íoc as. Féadfar go mbeidh do chúramóir in ann íocaíocht a fháil ón
Roinn Coimirce Sóisialaí chomh maith.

**Cúnamh le cúram sa bhaile**

Má theastaíonn cúram uait le cur ar do chumas fanacht i do chónaí sa bhaile,
féadfar go mbeidh tú in ann cúnamh a fháil ó rannán Seirbhísí Cúraim don
Phobal de chuid FSS. Cuimsíonn an cúnamh a d’fhéadfadh a bheith ar fáil duit [
cúnamh sa bhaile ](../care_in_your_community/home_helps.ga.html) agus [
altranas sláinte poiblí ](/ga/health/health-services/care-in-your-
community/public-health-nurses/) .

[ Scéim um Chúram Baile ](home_care_packages_for_carers.ga.html) dírithe go
príomha orthu siúd óna dteastaíonn tacaíocht cúraim chun cur ar a gcumas cónaí
sa bhaile go neamhspleách.

Féadfar go mbeifeá in ann cáiliú d’ [ fhaoiseamh cánach ar chostais cúramóir a
fhostú ](/ga/money-and-tax/tax/tax-credits-and-reliefs-for-people-with-
disabilities/tax-relief-for-employing-a-home-carer/) do dhuine muinteartha,
cibé acu go díreach nó trí ghníomhaireacht.

**Faoisimh chánach**

Tá [ faoisimh ó cháin ioncaim do dhaoine breacaosta ](/ga/money-and-
tax/tax/income-tax-credits-and-reliefs/older-peoples-tax-credits-and-reliefs/)
agus [ faoisimh chánach do dhaoine faoi mhíchumas ](/ga/money-and-tax/tax/tax-
credits-and-reliefs-for-people-with-disabilities/) ann.

**Liúntas Cúramóra**

Is íocaíocht atá tástáilte ó thaobh maoine í an íocaíocht seo do dhaoine a
sholáthraíonn cúram lánaimseartha do dhuine breacaosta nó do dhuine
éagumasaithe. Féadfar go mbeidh daoine a thugann cúram do níos mó ná duine
amháin incháilithe 50% breise d’uasráta na híocaíochta a fháil. Má fhaigheann
tú [ Liúntas Cúramóra ](/ga/social-welfare/carers/carers-allowance/) ,
d'fhéadfadh go mbeifeá incháilithe [ Saorthaisteal ](/ga/social-welfare/extra-
social-welfare-benefits/free-travel/) agus an [ Pacáiste Sochair Teaghlaigh
](/ga/social-welfare/extra-social-welfare-benefits/household-benefits-
package/) a fháil chomh maith.

Is féidir leat obair a dhéanamh nó cúrsaí oideachais nó oiliúna a dhéanamh a
mhéid le 15 huaire in aghaidh na seachtaine, chomh fada agus a dhéanann tú
socruithe imleora maidir leis an duine óna dteastaíonn cúram agus aird
lánaimseartha agus go gcuirtear iad seo in iúl don Roinn Coimirce Sóisialaí.

**Liúntas Cúramóra Leath-Ráta**

Má tá íocaíochtaí áirithe leasa shóisialaigh á bhfáil agat agus má tá cúram
agus aird lánaimseartha á soláthar agat do dhuine eile, féadfaidh tú
d’íocaíocht leasa shóisialaigh a choimeád agus [ Liúntas Cúramóra Leath-Ráta
](/ga/social-welfare/carers/half-rate-carers-allowance/) a fháil.

**Sochar Cúramóra**

Is íocaíocht árachais shóisialaigh í seo do dhaoine a éiríonn as obair chun
cúram a thabhairt do dhuine éagumasaithe agus óna dteastaíonn cúram agus aird
lánaimseartha. Is féidir í a íoc ar feadh suas le dhá bhliain agus íoctar
méaduithe má tá páistí cleithiúnacha agat. Má thugann tú cúram do níos mó ná
duine amháin, féadfar go mbeidh tú incháilithe 50% breise d’uasráta na
híocaíochta a fháil. Caithfidh tú a bheith idir 18 agus 66 bliain d’aois agus
caithfidh dóthain ranníocaíochtaí ÁSPC a bheith íoctha agat le bheith
incháilithe [ Sochar Cúramóra ](/ga/social-welfare/carers/carers-benefit/) a
fháil. Féadfar go mbeidh tú incháilithe Saoire Chúramóra a fháil ó do chuid
fostaíochta.

Is féidir leat obair a dhéanamh nó cúrsaí oideachais nó oiliúna a dhéanamh a
mhéid le 15 huaire in aghaidh na seachtaine, chomh fada agus a dhéanann tú
socruithe imleora, agus go gcuirtear iad seo in iúl don Roinn Coimirce
Sóisialaí agus nach sáraíonn tú teorainn ioncaim.

**Deontas Cúram Faoisimh**

Tá an [ Deontas Cúraim Faoisimh ](/ga/social-welfare/carers/carers-support-
grant/) ar fáil do gach cúramóir a thugann cúram lánaimseartha do dhuine
breacaosta nó do dhuine faoi mhíchumas gan aird ar mhaoin. Is iad na daoine
amháin a dhéantar a eisiamh ná iad siúd a fhaigheann íocaíocht dífhostaíochta
nó iad siúd a oibríonn taobh amuigh den bhaile ar feadh níos mó ná 15 huaire
in aghaidh na seachtaine. Íoctar an deontas i mí an Mheithimh gach bliain.
Faigheann tú an íocaíocht seo go huathoibríoch má fhaigheann tú liúntas
cúramóra, nó cuir iarratas isteach ar an Roinn Coimirce Sóisialaí.
