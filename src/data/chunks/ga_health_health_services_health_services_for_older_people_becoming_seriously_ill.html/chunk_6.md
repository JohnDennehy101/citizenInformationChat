###  Seirbhís leighis

**Cárta leighis/Cárta cuairte LG**

D’fhéadfá cáiliú do [ chárta leighis
](../entitlement_to_health_services/medical_card.ga.html) .

Mura gcáilíonn tú do chárta leighis mar gheall go bhfuil do mhaoin ró-ard,
déantar measúnú uathoibríoch ort chun [ Cárta Cuarite LG
](../entitlement_to_health_services/gp_visit_cards.ga.html) a fháil, ag a
bhfuil teorainneacha ioncaim níos airde.

**An Scéim Breoiteachta Fadtéarmaí**

Faoin [ Scéim Breoiteachta Fadtéarmaí
](../health_related_benefits_and_entitlements/long_term_illness_scheme.ga.html)
, tá drugaí, cógais agus roinnt gairis cheadaithe a dhéantar a ordú chun cóir
leighis a chur ar riochtaí áirithe míochaine ar fáil saor in aisce.

**Scéim Íocaíochta Drugaí**

Mura bhfuil cárta leighis agat, íocann an [ Scéim Íocaíochta Drugaí
](../entitlement_to_health_services/drugs_payment_scheme.ga.html) as drugaí
agus cógais ordaithe atá os cionn suim sheasta mhíosúil. Tá foirmeacha
iarratais ar fáil ó do chógaslann áitiúil, d’Oifig Sláinte Áitiúil nó d’ionad
sláinte.

**Muirir ospidéil**

Gearrtar [ muirir ar ospidéil phoiblí ](/ga/health/health-services/gp-and-
hospital-services/hospital-charges/) , ach bíonn roinnt daoine díolmhaithe,
lena n-áirítear sealbhóirí cárta leighis. Má roghnaíonn tú cúram ospidéil
phríobháidigh, tá ort íoc as na costais iomlána a bheidh i gceist. Féadfar go
mbeidh cuid de na costais seo nó na costais iomlána cumhdaithe ag [ árachas
sláinte príobháideach ](../health_insurance/private_health_insurance.ga.html)
.

**Cáin ioncaim**

Is féidir leat [ costais leighis a éileamh i gcoinne cáin ioncaim atá íoctha
](/ga/money-and-tax/tax/income-tax-credits-and-reliefs/taxation-and-medical-
expenses/) . Ar dtús, caithfidh tú aon éileamh eile agus is féidir leat a
dhéanamh, mar shampla, ar árachas sláinte príobháideach.

Tá [ faoiseamh cánach ar fáil ar chostais cúramóir a fhostú ](/ga/money-and-
tax/tax/tax-credits-and-reliefs-for-people-with-disabilities/tax-relief-for-
employing-a-home-carer/) do dhuine muinteartha.

_**Dáta an Leasaithe Deireanaigh:** 29 Meitheamh 2015 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/health-services-for-older-people/becoming-seriously-
ill/?utm_source=sharebutton_facebook) [
](https://twitter.com/intent/tweet/?text=Breoiteacht%20agus%20t%C3%BA%20imithe%20ar%20scor&url=https://www.citizensinformation.ie/ga/health/health-
services/health-services-for-older-people/becoming-seriously-
ill/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/health-services-for-older-people/becoming-seriously-
ill/?utm_source=sharebutton_whatsapp) [
](mailto:?subject=Breoiteacht%20agus%20t%C3%BA%20imithe%20ar%20scor&body=https://www.citizensinformation.ie/ga/health/health-
services/health-services-for-older-people/becoming-seriously-
ill/?utm_source=sharebutton_email) [ ](javascript:void\(0\))
