###  Tacaíochtaí ioncaim do dhaoine breacaosta

**Pinsinéirí**

Más pinsinéir thú cheana féin nuair a éiríonn tú breoite nó faoi mhíchumas, ní
athraíonn do shocruithe ioncaim; faigheann tú do phinsean agus do
theidlíochtaí eile fós.

**Fostaithe**

Má tá tú fhostaithe, féadfar go bhfaighidh tú íocaíocht ó d’fhostóir ach bíonn
sé seo ag brath ar do chonradh fostaíochta. Níl aon oibleagáid ar fhostóirí
fostaithe a íoc nach bhfuil in ann obair a dhéanamh mar gheall ar bhreoiteacht
ach tá forálacha i gconarthaí fostaíochta áirithe maidir le híocaíocht do
dhaoine fad a bhíonn siad breoite. Cuirtear i bhfeidhm é seo gan aird ar aois.

**Faoi 66 bliain d’aois**

Má éiríonn tú breoite agus neamhábalta obair a dhéanamh roimh 66 bliain
d’aois, féadfar go mbeidh tú i dteideal [ Sochar Breoiteachta ](/ga/social-
welfare/disability-and-illness/illness-benefit/) a fháil. Beidh foirmeacha
iarratais ag do LG.

Tá Sochar Breoiteachta bunaithe ar ranníocaíochtaí ÁSPC. Mura gcáilíonn tú
toisc nach bhfuil go leor ranníocaíochtaí ÁSPC agat nó toisc go bhfuil tú
féinfhostaithe, féadfar go mbeidh tú incháilithe [ Liúntas Leasa Forlíontach
](/ga/social-welfare/supplementary-welfare-schemes/supplementary-welfare-
allow/) a fháil ar bhonn seachtainiúil.

Más timpiste a tharla san ionad oibre nó breoiteacht a fuarthas ann a bhí mar
chúis le do breoiteacht nó míchumas, d’fhéadfá cáiliú do [ Shochar Díobhálacha
Ceirde ](/ga/social-welfare/disability-and-illness/injury-benefit/) .

**Breoiteacht agus míchumas fadtéarmach**

Má tá breoiteacht nó míchumas fadtéarmach ort agus murar féidir leat leanúint
ar aghaidh ag oibriú, féadfar go mbeidh tú in ann do scéim pinsin gairme nó
phearsanta a éileamh má tá ceann agat agus in ann cáiliú do Shochar
Breoiteachta. Má fhanann tú bheith neamhábalta obair a dhéanamh ar feadh
bliana nó níos faide, féadfar go mbeidh tú incháilithe [ Pinsean Easláinte
](/ga/social-welfare/disability-and-illness/invalidity-pension/) a fháil. Mura
bhfuil tú incháilithe Sochar Breoiteachta nó Pinsean Easláinte a fháil, is
féidir leat iarratas a dhéanamh ar an [ Liúntas Míchumais ](/ga/social-
welfare/disability-and-illness/disability-allowance/) atá tástáilte ó thaobh
maoine de.

Má tá tú incháilithe Pinsean Easláinte nó Liúntas Míchumais a fháil, féadfar
go mbeidh tú incháilithe [ Saorthaisteal ](/ga/social-welfare/extra-social-
welfare-benefits/free-travel/) agus an [ Pacáiste Sochair Teaghlaigh
](/ga/social-welfare/extra-social-welfare-benefits/household-benefits-
package/) a fháil chomh maith. Má tá fadhbanna agat maidir le do chíos nó
morgáiste a íoc, féadfar go mbeidh tú in ann [ Forlíonadh Cíosa ](/ga/social-
welfare/supplementary-welfare-schemes/rent-supplement/) a fháil.

Féadfaidh an [ Scéim um Liúntas Leasa Forlíontach ](/ga/social-
welfare/supplementary-welfare-schemes/supplementary-welfare-allowance-scheme/)
cúnamh a sholáthar le costais éagsúla amhail téamh, riachtanais eisceachtúla
agus riachtanais phráinneacha.
