##  Réamhrá

Ó Mheán Fómhair 2015, is féidir le daoine trasghnéasacha in Éirinn iarratas a
dhéanamh go n-aithneoidh an Stát a rogha inscne go dlíthiúil. Tá sé seo
leagtha amach san Acht um Aitheantas Inscne 2015.

Is féidir le duine ar bith os cionn 18 iarratas a dhéanamh chun a (h)inscne a
athrú. Is féidir le daoine 16 agus 17 mbliana d’aois iarratas a dhéanamh, ach
tá an próiseas beagánín difriúil agus d’fhéadfadh go dtógfadh sé níos mó ama.
Má tá tú faoi 16, ní féidir d’inscne atá aitheanta ag an Stát a athrú.

Nuair a athraíonn tú d’inscne go dlíthiúil, tugtar deimhniú aitheantais inscne
duit. Is féidir d’ainm nua a bheith luaite ar an deimhniú seo freisin, má
roghnaigh tú é a athrú. Léigh faoi [ d’ainm a athrú go dlíthiúil trí ghníomhas
aonpháirtí. ](/ga/birth-family-relationships/problems-in-marriages-and-other-
relationships/changing-your-name/)

Nuair a bheidh deimhniú aitheantais inscne agat, is féidir leat iarratas a
dhéanamh ar Dheimhniú breithe athbhreithnithe.

Níl aitheantas dlíthiúil d’inscne nua siarghabhálach. Ciallaíonn sé seo nach
mbeidh aon tionchar aige ar aon chearta, freagrachtaí agus iarmhairtí
gníomhartha a rinne tú roimh dháta an aitheantais. Is é sin le rá, tosóidh do
rogha inscne le bheith aitheanta go dlíthiúil ó dháta an aitheantais, agus ní
roimhe sin.
