##  Scoileanna speisialta

Tá scoileanna speisialta ar fud na tíre do dhaltaí a bhfuil riachtanais níos
casta acu. Cuireann na scoileanna seo oideachas ar fáil do dhaltaí ó 4 go 18
mbliana d’aois a bhfuil riachtanais speisialta oideachais casta acu nuair nach
mbeadh scoil phríomhshrutha chun leas an dalta. Féadfaidh roinnt scoileanna
speisialta soláthar a dhéanamh do dhaltaí ina gceantar a bhfuil raon níos
leithne riachtanas acu.

Ina theannta sin, tá iar-bhunscoileanna do dhaltaí a bhfuil lagú radhairc
orthu agus a bhfuil laige éisteachta i mBaile Átha Cliath. Freastalaíonn na
scoileanna seo ar dhaltaí lae agus cónaitheoirí araon. Tá líon beag scoileanna
ann do dhaltaí atá míchumas fisiciúil orthu agus líon beag scoileanna
speisialta do dhaltaí a bhfuil deacrachtaí iompraíochta agus mothúcháin acu.

De ghnáth déanann na scoláirí scrúduithe ​￼​na [ Sraithe Sóisearaí agus na
hArdteistiméireachta ](https://www.citizensinformation.ie/en/education/state-
examinations/) .

Déanann na scoileanna soláthar do dhaltaí a mbeadh a leibhéal míchumais an-
deacair dóibh leas a bhaint as cláir na Sraithe Sóisearaí agus na
hArdteistiméireachta. I roinnt scoileanna do dhaltaí le míchumais éadroma
foghlama, féadfar an deis a thairiscint do dhaltaí páirt a ghlacadh i
gcuraclam na Sraithe Sóisearaí.
