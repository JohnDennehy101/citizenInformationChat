###  Imscrúduithe agus smachtbhannaí

Mura mian leat dul trí phróiseas réitigh díospóide an BTC, ach más mian leat
saincheist a thabhairt le fios faoin reachtaíocht tionóntachtaí cónaithe a
bheith á sárú ag tiarna talún, is féidir leat teagmháil a dhéanamh leis an
BTC, a imscrúdóidh saincheisteanna agus smachtbhanna áirithe an tiarna talún,
más gá. Imscrúdóidh an BTC an méid seo a leanas maidir le tiarna talún:

•Níl na rialacha maidir le Crios Brú Cíosa á sásamh acu - rialacha san áireamh
faoi mhéaduithe cíosa in CBCanna agus díolúintí CBC

•Ní chláraíonn tiarna talún tionóntachtaí leis an BTC laistigh de 1 mhí ó
cuireadh tús leis an tionóntacht

•Ní chuireann an tiarna talún an BTC ar an eolas ar athruithe a tháinig ar
thionóntacht laistigh de mhí tar éis gur cuireadh na hathruithe i bhfeidhm.
Mar shampla, athruithe ar an gcíos agus ar shonraí tionónta.

•Ní chuireann an tiarna talún tionóntacht ar tairiscint ar ais do thionónta má
bhíonn an réadmhaoin ar fáil arís ar cíos, agus iarradh ar an tionónta i
dtosach an réadmhaoin a fhágáil mar gheall go raibh an réadmhaoin á díol ag an
tiarna talún, go raibh an úsáid a bhaintear as á hathrú acu, go raibh sé á
hathchóiriú go substainteach acu, nó mar gheall gur theastaigh sé uathu féin
nó do dhuine dá neasteaghlach

•Cuireann an tiarna talún cúiseanna bréagacha nó míthreoracha ar fáil le
deireadh a chur le tionóntacht

•Lorgaíonn an tiarna talún éarlais agus réamhíocaíocht breis agus cíos 2 mhí

Is féidir leat teagmháil a dhéanamh le hAonad Faisnéise um Imscrúduithe agus
Smachtbhannaí an BTC trí ghlaoch ar 0818 776297 chun plé a dhéanamh ar do
bhuarthaí nó is féidir leat ríomhphost a sheoladh chuig investigations@rtb.ie.
De rogha air sin, is féidir leat gearán foirmiúil a dhéanamh trí úsáid a
bhaint as an bhfoirm ghearáin faoi Smachtbhannaí agus Sárú Líomhnaithe (pdf)
an BTC.

Má sheolann tú ríomhphost nó má chuireann tú glaoch ar an Aonad, ní nochtfar
d’ainm don tiarna talún, agus ní bhfaighidh tú aon nuashonruithe ón BTC faoi
do shaincheist. Má dhéanann tú gearán foirmiúil, áfach, seolfar é seo go dtí
an tiarna talún le d’ainm, áfach. Coimeádfaidh an BTC ar an eolas thú freisin
faoin imscrúdú. Is féidir eolas breise a fháil faoin bpróiseas imscrúduithe ar
láithreán gréasáin an BTC.

Tugadh na cumhachtaí breise chun tiarnaí talún a imscrúdú agus smachtbhannaí a
ghearradh ar thiarnaí faoin Acht um Thionóntachtaí Cónaithe (Leasú) agus
cuireadh tús leo in Iúil 2019.  
