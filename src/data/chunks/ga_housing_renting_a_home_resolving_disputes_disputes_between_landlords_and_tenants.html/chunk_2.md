##  Réamhrá

Féadann díospóidí a bheith ann idir tiarnaí talún agus tionóntaí i dtaca le
cóiríocht a ligtear ar cíos. Is mó cás inar féidir na díospóidí seo a réiteach
ar bhonn neamhfhoirmeálta idir an dá pháirtí. Ach uaireanta ní mór dul i
muinín tríú páirtí chun dhá thaobh an scéil a chloisteáil agus cinneadh a
dhéanamh maidir leis an réiteach is fearr a oireann don chás. Tugann an
cháipéis seo cuntas ar bhealaí chun dul i ngleic le díospóidí comónta i
dtionóntachtaí cónaithe príobháideacha agus ar conas cabhair a fháil.

Tá formhór na dtionóntachtaí cónaithe príobháideacha cumhdaithe ag an
reachtaíocht tionóntachtaí cónaithe. Tá comhlachais tithíochta agus cóiríocht
shonrach do mhic léinn cumhdaithe freisin ag an reachtaíocht agus tagann siad
faoi shainchúram an Bhoird um Thionóntachtaí Cónaithe (an BTC). Ba cheart go
mbeadh gach tionóntacht chónaithe phríobháideach, tionóntacht chomhlachais
tithíochta agus tionóntacht chóiríochta do mhic léinn cláraithe leis an BTC, a
sholáthraíonn seirbhís réitigh díospóide.

Ní chumhdaíonn an tAcht do thionóntacht más rud é go bhfuil  seomra ar cíos
agat i dteach do thiarna talún  nó más tionónta tú de chuid [ údaráis áitiúil
nó d'eagras tithíochta sóisialta ](/ga/housing/local-authority-and-social-
housing/applying-for-local-authority-housing/) .
