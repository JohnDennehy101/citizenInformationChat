##  Idirghabháil

Ciallaíonn idirghabháil go gcuidíonn idirghabhálaí neamhchlaonta leis an dá
pháirtí teacht ar chomhaontú le chéile. Ní rachaidh an próiseas idirghabhála
ar aghaidh ach amháin sa chás go n-aontaíonn an dá pháirtí leis an
idirghabháil agus sa chás go measann an BTC gurb í an slí is fearr chun an
díospóid a réiteach. Tá rogha ann idir idirghabháil aghaidh ar aghaidh nó
idirghabháil mhear ar an teileafón.

  * I gcás [ idirghabhála ar an teileafón ](http://www.prtb.ie/telephone-mediation) , déanann an t-idirghabhálaí teagmháil aonair le gach taobh sa díospóid i sraith glaonna teileafóin 
  * I gcás idirghabhála aghaidh ar aghaidh, eagraíonn an t-idirghabhálaí éisteacht phríobháideach inar féidir le gach páirtí a chás féin agus fianaise ar bith tacaíochta a chur i láthair 

Cabhróidh idirghabhálaí an BTC leis an dá pháirtí teacht ar chomhaontú a
shásóidh gach duine. Cuirfear tuairisc ar an idirghabháil chuig an dá pháirtí
mar aon le litir ag glacadh leis an gcomhaontú agus litir ag diúltú don
chomhaontú. Beidh stadtréimhse de 10 lá ansin ag an dá pháirtí agus ina
dhiaidh sin beidh orthu an litir glactha nó an litir diúltaithe a sheoladh ar
ais chuig an BTC. Má ghlacann an bheirt acu leis an gcomhaontú idirghabhála,
is ord dearbhaithe de chuid an BTC é atá ceangailteach de réir dlí.
