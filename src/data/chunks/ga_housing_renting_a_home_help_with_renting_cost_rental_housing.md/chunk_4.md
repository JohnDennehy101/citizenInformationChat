##  An gcáilím do tTithíocht ar cíos de réir costais?

Tá tithe ar cíos de réir costais dírithe ar dhaoine ar mheánioncam a bhfuil
deacrachtaí acu cíos a íoc le haghaidh cóiríocht phríobháideach ar cíos, ach
nach gcomhlíonann na critéir ioncaim chun tacaíocht tithíochta sóisialta a
fháil.

Beidh na daoine a chomhlíonann na critéir seo a leanas cáilithe le haghaidh
tithíocht ar cíos de réir costais:

  * Caithfidh glanioncam bliantúil do theaghlaigh a bheith níos lú ná €66,000 i mBaile Átha Cliath agus €59,000 i ngach áit eile sa tír. 
  * Níl tacaíochtaí tithíochta sóisialta á bhfáil, lena n-áirítear an Íocaíocht Cúnaimh Tithíochta (HAP) 
  * Níl réadmhaoin faoi d’úinéireacht 
  * Meaitseálann méid do theaghlaigh méid na réadmhaoine a fógraíodh. D’fhéadfadh go mbeadh aonad dhá leapa oiriúnach do bheirt daoine fásta, lánúin, nó tuismitheoir aonair le leanbh amháin nó níos mó, mar shampla. 
  * Tá ar d’acmhainn an cíos a íoc 
  * Tá iarratas déanta ag do theaghlach uair amháin ar réadmhaoin shonrach ar cíos de réir costais 
  * Ta gach ball den teaghlach ina gcónaí in Éirinn nuair a dhéanann tú iarratas 

Tá eolas maidir le critéir cháilitheachta do thithe ar cíos de réir costais
sonraithe in IR 755 de 2021.

**Cad is glanioncam teaghlaigh ann?**

Ríomhtar glanioncam teaghlaigh trí ghlanioncam gach ball teaghlaigh atá os
cionn 18 mbliana d’aois a shuimiú. Is éard atá i gceist le glanioncam go
bhfuil cáin ioncaim, an muirear sóisialta uilíoch, ÁSPC agus ranníocaíochtaí
aoisliúntais asbhainte ón ollioncam inmheasúnaithe ábhartha.
