##  Conas a dhéanaim iarratas ar theach ar cíos de réir costais?

Sa chás go bhfuil tithe ar cíos de réir costais ar fáil, fógraíonn an AHB,
údarás áitiúil nó LDA ar líne iad, ag brath ar cé atá freagrach as an scéim
aonair a riar.

Má tá spéis agat i dtithíocht ar cíos de réir costais, ba cheart duit
suíomhanna gréasáin AHB agus na n-údarás áitiúil a sheiceáil le haghaidh
sonraí maidir le scéimeanna nua. Is féidir leat freisin [ liosta reatha de
sholáthraithe scéime agus tithe cíosa ar chostas atá ar fáil
](https://affordablehomes.ie/rent/available-properties/) ar [ shuíomh Greásáin
na dTithe Inacmhainne ](https://affordablehomes.ie/) .

Déanann tú iarratas ar gach teach ar cíos de réir costais nuair a bhíonn sé ar
fáil, níl aon lárchóras iontrála ann.

Déanann an tiarna talún (AHB, údarás áitiúil nó LDA) cinneadh maidir leis an
bpróiseas iarratais a bhaineann le gach scéim ar cíos de réir costais.
D’fhéadfadh AHB glacadh le hiarratais ar líne ar a shuíomh gréasáin, mar
shampla.

Nuair a dhéanann tú iarratas iarrfar ort d'incháilitheacht a dheimhniú agus
beidh ort na doiciméid seo a chur isteach:

  * Cruthúnas aitheantais do gach duine sa teach, leanaí san áireamh 
  * Cruthúnas seolta 
  * Cruthúnas cónaitheachta 
  * Cruthúnas ar ioncam do gach duine os cionn 18 
  * Teistiméireachtaí fostóra do gach duine os cionn 18 
  * Ráitis bhainc do gach duine os cionn 18 mbliana d'aois 
  * Teistiméireachtaí do thiarnaí talún do gach duine os cionn 18. (Mura bhfuil tú tar éis cíos a fháil roimhe seo, b'fhéidir go mbeadh ort faisnéis bhreise a sholáthar, mar thagairt charachtair agus fianaise ar chuntas teiste coigiltis nó ranníocaíochta i leith speansais teaghlaigh.) 

Is féidir leat tuilleadh faisnéise a fháil faoi na doiciméid a nglactar leo
mar chruthúnas ar [ addordablehomes.ie ](https://affordablehomes.ie/rent/faq/)
.

Má fhaightear níos mó iarratas ná tithe atá ar fáil, bainfear úsáid as córas
crannchuir. Beidh gach iarratas cáilithe do gach cineál aonaid páirteach sa
chrannchur agus roghnófar ainmneacha go randamach.
