###  Scoileanna

Socraíonn an Roinn Oideachais cén scoil is gaire agus is oiriúnaí. Má tá
leanbh ag freastal ar scoil ina bhfuil níos mó ná múinteoir amháin agus go
bhfuil scoil aon-mhúinteora níos gaire don bhaile, ní dhéanfaidh an fhíric sin
an leanbh a dhícháiliú ó úsáid na scéime iompair scoile de ghnáth.

Tá leanaí atá ag freastal ar scoileanna il-sainchreidmheacha nó ar
Ghaelscoileanna (scoileanna lán-Ghaeilge) incháilithe má chomhlíonann siad na
riachtanais achair chuig a scoil. Níl siad dícháilithe toisc go bhfuil scoil
náisiúnta eile níos gaire dóibh. Tá socruithe speisialta ann freisin do
pháistí Protastúnacha a fhreastalaíonn ar scoileanna Protastúnacha agus do
leanaí a bhfuil cónaí orthu i gceantair iargúlta.
