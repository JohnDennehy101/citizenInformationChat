##  Pionóis mar gheall ar chionta a bhaineann le tiomáint faoi thionchar
alcóil

Braitheann na pionóis ar chiontú as tiomáint faoi thionchar alcóil ar an méid
alcóil a braitheadh i do chóras. Cuirfidh an chúirt san áireamh cibé an
ndearna tú cion roimhe seo nó an é seo do chéad chion. Faoi na pionóis a
tugadh isteach leis an Acht um Thrácht ar Bhóithre 2006, bíonn dícháiliú
éigeantach ó thiomáint mar thoradh ar gach ciontú as tiomáint faoi thionchar
alcóil.
