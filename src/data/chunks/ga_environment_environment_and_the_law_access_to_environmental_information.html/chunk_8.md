###  An féidir rochtain ar fhaisnéis chomhshaoil a dhiúltú duit?

D’fhéadfadh go ndiúltófaí rochtain duit ar roinnt saghsanna faisnéise. Mar
shampla, d’fhéadfaí faisnéis a dhiúltú duit faoi láthair speicis atá i mbaol,
dá gcuirfeadh nochtadh na faisnéise seo an speiceas i mbaol. Ina theannta sin,
d’fhéadfaí rochtain a dhiúltú duit ar dhréachtcháipéisí nó ar cháipéisí
neamhiomlána, cumarsáid inmheánach (ar nós ríomhphoist inmheánacha) nó ábhar
atá íogair i dtaobh cúrsaí tráchtála de. Tá fáil ar bhreis sonraí ar
dhíolúintí sna [ nótaí treorach (pdf)
](https://www.dccae.gov.ie/documents/AIE%20Guidelines%202013-%20May.pdf) . Go
ginearálta, ní féidir faisnéis faoi astuithe sa chomhshaol a dhiúltú duit.

Diúltófar iarratas ar fhaisnéis trí leas a bhaint as Rialacháin AIE más gá an
fhaisnéis a chur ar fáil faoi aon fhoráil reachtúil eile – mar shampla, sa
chás go gceanglaítear ar údarás pleanála an fhaisnéis a fhoilsiú nó chun
comhad pleanála a chur ar fáil.
