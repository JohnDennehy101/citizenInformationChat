###  Cén fhaisnéis ar féidir liom rochtain a fháil uirthi?

Ceadaíonn na Rialacháin AIE duit rochtain a fháil ar réimse fairsing
faisnéise. Ceadaíonn siad rochtain ar fhaisnéis chomhshaoil a chuir údarás
poiblí le chéile, a fuair údarás poiblí agus a coimeádadh in áit eile thar
ceann an údaráis.

Áirítear le faisnéis chomhshaoil, faisnéis ar an méid a leanas:

  * Staid eilimintí an chomhshaoil, cosúil le haer agus atmaisféar, uisce, ithir, talamh, tírdhreach agus láithreacha nádúrtha, lena n-áirítear bogaigh, ceantair chósta agus mhara, bithéagsúlacht agus a hairíonna, lena n-áirítear orgánaigh ghéinmhodhnaithe agus an idirghníomhaíocht idir na heilimintí seo 
  * Tosca, ar nós substaintí, fuinnimh, torainn, radaíochta nó dramhaíola, lena n-áirítear dramhaíl radaighníomhach, astuithe, sceitheadh agus scaoileadh eile sa chomhshaol, a imríonn tionchar nó ar dócha go n-imreoidh siad tionchar ar eilimintí an chomhshaoil 
  * Bearta (lena n-áirítear bearta riaracháin), ar nós beartas, reachtaíochta, pleananna, cláir, comhaontuithe comhshaoil, agus gníomhaíochtaí a imríonn tionchar nó ar dócha go n-imreoidh siad tionchar ar na heilimintí agus na tosca a shonraítear thuas, mar aon le bearta nó gníomhaíochtaí atá in ainm is na heiliminti siúd a chosaint 
  * Anailís costas tairbhe agus anailís agus toimhdí eile geilleagracha a úsáidtear maidir leis na bearta agus na gníomhaíochtaí a shonraítear thuas 
  * Staid sláinte agus sábháilteachta daonna, lena n-áirítear éilliú an tslabhra bia, nuair is cuí, coinníollacha beatha an duine, láithreacha cultúrtha agus struchtúir thógtha a bhféadfadh eilimintí an chomhshaoil tionchar a imirt orthu 
  * Tuarascálacha ar chur i bhfeidhm reachtaíocht chomhshaoil 
