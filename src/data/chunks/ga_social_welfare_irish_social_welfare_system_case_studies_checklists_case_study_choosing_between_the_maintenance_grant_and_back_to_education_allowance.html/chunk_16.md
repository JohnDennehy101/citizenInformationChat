###  Tá Liúntas Míchumais á fháil ag Maria le roinnt blianta anuas agus tá sí
ag tosú ar chúrsa lánaimseartha ardoideachais ag an tríú leibhéal:

Tá Liúntas Míchumais á fháil ag Maria, rud a chiallaíonn go bhfuil dhá rogha
aici agus go gcaithfidh sí a dhéanamh amach cé acu a thabharfaidh an t-ioncam
is airde di.

  1. Feadfaidh Maria an Liúntas Míchumais atá á fháil aici a choinneáil agus deontas cothaithe a fháil. Má thograíonn sí é sin a dhéanamh leanfaidh sí uirthi ag fáil an Liúntais Mhíchumais ar a ráta reatha. Caillfidh sí aon sochar tánaisteach atá á fháil aici, áfach, mar Fhorlíonadh Cíosa nó Forlíonadh Ús Morgáiste. D’fhéadfadh tionchar a bheith ag ioncam a tuismitheoirí ar mhéid an deontais chothaithe a gheobhaidh sí má tá sí ina cónaí sa bhaile. Mar gheall air sin, d’fhéadfadh sí deontas cothaithe laghdaithe a fháil, nó b’fhéidir nach bhfaigheadh sí ach íocaíocht na Táille Seirbhísí Mac Léinn, nó b’fhéidir nach bhfaigheadh sí ceachtar acu. Caithfidh sí a chur in iúl don Rannóg Liúntais Mhíchumais sa Roinn Coimirce Sóisialaí go bhfuil sí ag tosú ar chúrsa staidéir. Má tá sé ag fáil Íocaíocht Cúnaimh Tithíochta (ICT) , ní mór dó é seo a chur in iúl don údarás áitiúil agus d’fhéadfadh go ndéanfar comhábhar cothabhála a dheontais a mheas mar ioncam. 
  2. Féadfaidh Maria aistriú ón Liúntas Míchumais atá á fháil aici go dtí an Liúntas um Fhilleadh ar an Oideachas (LFO). Má thograíonn sí é sin a dhéanamh agus má tá sí incháilithe chun an LFO a fháil ní bhfaighidh sí deontas cothaithe. Gheobhaidh sí an LFO ar an ráta céanna an Liúntais Mhíchumais agus féadfaidh sí aon sochar tánaisteach atá á fháil aici faoi láthair a choinneáil. 

Beidh uirthi iarratas a dhéanamh fós chuig SUSI, agus úsáid á baint as an
bhfoirm i gcomhair deontas cothaithe, le fáil amach an bhfuil sí incháilithe
chun táille sheirbhísí mac léinn agus chun na táillí teagaisc a bheith íoctha
di.

Tá Íocaíocht do Theaghlach Aon-Tuismitheora ag Peter, rud a chiallaíonn go
bhfuil dhá rogha aige agus go gcaithfidh sé a dhéanamh amach cé acu a
thabharfaidh an t-ioncam is airde dó.

  1. Feadfaidh Peter an Íocaíocht do Theaghlach Aon-Tuismitheora atá á fáil aige a choinneáil agus deontas cothaithe a fháil. Má roghnaíonn sé é sin a dhéanamh leanfaidh sé air ag fáil na hÍocaíochta do Theaghlach Aon-Tuismitheora ar an ráta reatha agus gheobhaidh sé an deontas cothaithe. Caillfidh sé aon sochar tánaisteach atá á fháil aige, áfach, mar Fhorlíonadh Cíosa nó Fhorlíonadh Ús Morgáiste. Más rud é go bhfuil sé ag teacht go deireadh a theidlíochta i leith na hÍocaíochta do Theaghlach Aon-Tuismitheora, ba thairbhí dó an Liúntas um Fhilleadh ar an Oideachas a bheith aige toisc go n-íocfar é sin ar feadh tréimhse a chúrsa. Má tá sé ag fáil Íocaíocht Cúnaimh Tithíochta (ICT) , ní mór dó é seo a chur in iúl don údarás áitiúil agus d’fhéadfadh go ndéanfar comhábhar cothabhála a dheontais a mheas mar ioncam. 
  2. Féadfaidh Peter aistriú ón Íocaíocht do Theaghlach Aon-Tuismitheora atá á fáil aige go dtí an Liúntas um Fhilleadh ar an Oideachas (LFO). Má thograíonn sé é sin a dhéanamh, ní bhfaighidh sé deontas cothaithe. Gheobhaidh sé an LFO ar an ráta céanna na hÍocaíochta do Theaghlach Aon-Tuismitheora agus féadfaidh sé aon sochar tánaisteach atá á fháil aige faoi láthair a choinneáil. 

Beidh air iarratas a dhéanamh fós chuig SUSI, agus úsáid á baint as an bhfoirm
i gcomhair deontas cothaithe, le fáil amach an bhfuil sé incháilithe an táille
sheirbhísí mac léinn agus na táillí teagaisc a bheith íoctha dó.
