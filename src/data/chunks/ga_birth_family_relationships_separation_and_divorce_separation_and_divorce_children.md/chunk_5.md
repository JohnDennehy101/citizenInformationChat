###  Insroichteacht

Tagraíonn rochtain don cheart atá ag leanbh chun teagmháil dhíreach a choimeád
leis an tuismitheoir nach gcónaíonn an leanbh leis/léi. Féadtar a áireamh leis
go bhfanann an leanbh thar oíche cé acu go hócáideach, gach dara deireadh
seachtaine nó i rith saoirí scoile agus go ngabhann an tuismitheoir agus an
leanbh ar saoirí le chéile.

Is féidir leis na tuismitheoirí aontú go neamhfhoirmiúil eatarthu féin ar
shocraithe an chumhdaithe agus insroichteacht don pháiste.

Muna dtagann siad ar shocrú, is féidir le aon duine de na tuismitheoirí
iarratas a dhéanamh chuig an gcúirt le teacht ar réiteach faoí cé acu
tuismitheoir a bhéas an páiste aige/aici agus cén ceart insroichteachta a
bhéas ag an tuismitheoir eile. Is féidir an t-iarratas a dhéanamh chuig an
gCúirt Dhúiche nó is féidir iarratas do [ scaradh dleathach ](/ga/birth-
family-relationships/separation-and-divorce/judicial-separation/) nó
idirscaradh a dhéanamh chuig an [ gCúirt Chuarda. ](/ga/justice/courts-
system/circuit-court/)

In aon iarratas do chumhdach nó insroichteacht, is é leas an pháiste an
factóir is mó a thógfaidh an chúirt san áireamh. Is é cearta an pháiste an
bheirt tuismitheoirí a fheiceáil, agus ní stopfar cearta an tuismitheora nach
gcónaíonn an páiste leis/léi muna gcreideann an chúirt nach é an rud is fearr
don pháiste é. Is féidir leis an gcúirt an t-am, áit agus fad na gcuairteanna
insroichteachta a shocrú agus ordú insroichteacht faoi fheitheoireacht a
bheith ann má bhíonn duine fásta eile i láthair i rith cuairteanna, má's é seo
atá feiliúnach.
