##  Conas iarratas a dhéanamh

Is féidir le duine atá ag iarraidh ordú insroichteachta dul chuig an [ gcúirt
dhúiche áitiúil ](/ga/justice/courts-system/district-court/) agus iarraidh ar
an gcléireach cúirte iarratas insroichteachta a thabhairt dó/di, le tabhairt
don chéile. Tá treoir agus ionadaíocht dleathach molta i gcónaí.

I gcás dlíodóra phríobháideach, déan teagmháil le Cumann Dlí na hÉireann a
chuirfidh liosta chugat de na dlíodóirí príobháideacha ar fud na tíre a bhíonn
ag deileáil le dlí teaghlaigh.

Le fáil amach an bhfuil tú i dteideal  cabhair dleathach  déan teagmháil leis
an mBord Cabhrach Dleathach a chuirfidh liosta chugat de na hionaid dleathacha
ar fud na tíre agus ansin téigh chun cainte leis an ionad áitiúil.
