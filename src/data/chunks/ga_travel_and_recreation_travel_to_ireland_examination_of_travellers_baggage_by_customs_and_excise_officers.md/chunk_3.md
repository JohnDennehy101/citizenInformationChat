###  Seiceáil roghnach chun an tsochaí a chosaint

Tá cead ag oifigigh Chustaim agus Máil scrúdú a dhéanamh ar earraí
allmhairithe (bagáiste pearsanta san áireamh) chun smuigleáil earraí a bhfuil
dleacht nó mál ag baint leo, nó earraí cosctha, a sheachaint. Déantar na
scrúduithe seo go rialta ar thaistealaithe atá ag teacht ó áiteanna lasmuigh
den AE nó ó áiteanna taobh amuigh den AE via ballstát den AE. Caithfidh na
taistealaithe seo dearbhú custaim a dhéanamh.

Má tá tú ag teacht go hÉirinn ó áit taobh amuigh den AE via ballstát den AE,
ní foláir duit dearbhú custaim a dhéanamh muna raibh do bhagáiste uilig
imréitithe ag oifigigh chustaim ag an gcéad aerfort nó ionad teachta a shroich
tú san AE. (Ta rialacháín faoi rialú airgid thirim. Má bíonn tu [ ag teacht
istigh nó ag dul lasmuigh den AE le €10,000 airgead tirim nó níos mó
](http://www.revenue.ie/en/customs/leaflets/customs-excise-cash-controls.html)
, caithfidh tú dearbhú custaim speisialta a dhéanamh don údarás custaim an
bhallstáit ina bhfuil tú ag teacht nó ag fáil.)

Má bhí do bhagáiste uilig imréitithe ag oifigigh chustaim nuair a shroich tú
an AE, d'fhéadfá dul tríd an mBealach Gorm. De ghnáth déantar dearbhú custaim
trí chóras na Bealaí Dearga/Uaithne. Ba cheart do thaistealaithe dul tríd an
mBealach Dearg má:

  * Tá níos mó ciondála acu ná mar atá ceadaithe nó 
  * Tá amhras orthu an bhfuil níos mó ciondála acu ná mar atá ceadaithe nó 
  * Tá earraí cosctha nó srianta acu. 

Ba cheart do thaistealaithe dul tríd an mBealach Uaithne:

  * Muna bhfuil acu ach an méid ciondála ceadaithe 
  * Nuair nach bhfuil earraí cosctha nó srianta acu. 

D'fhéadfadh taistealaithe ag teacht ó áiteanna lasmuigh den AE a bheith
ceistithe agus a mbagáiste a bheith curtha faoi scrúdú.

Ní chaithfidh taistealaithe atá ag teacht ó áiteanna taobh istigh den AE
dearbhú custaim a dhéanamh agus ba cheart dóibh dul ar aghaidh tríd an
mBealach Gorm. Tá cead ag oifigigh chustaim, áfach, na taistealaithe seo a
cheistiú má tá amhras ann ar tháinig siad ó bhallstáit den AE nó nár tháinig.
Tá cead ag oifigigh chustaim a ladar a chur isteach má cheapann siad go bhfuil
earraí cosctha nó srianta (drugaí san áireamh) dhá allmhairiú/onnmhairiú nó má
cheapann siad go bhfuil coir i dtaobh earraí a bhfuil mál orthu dhá déanamh.

Tá na modhanna oibre seo i bhfeidhm chun an tsochaí a chosaint agus calaois
ioncaim a sheachaint.
