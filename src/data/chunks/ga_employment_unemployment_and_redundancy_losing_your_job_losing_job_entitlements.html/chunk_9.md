##  Pá

Má chailleann tú do phost tá cearta agus teidlíochtaí áirithe agat lena
n-áirítear an ceart go n-íocfar as obair atá déanta agat. [ Mura bhfuil tú
íoctha faoi dháta an dífhostaithe ](/ga/employment/employment-rights-and-
conditions/pay-and-employment/leaving-work-without-being-paid/) nó má tá pá
áirithe dlite duit, tá teidlíocht dlí agat le híoc as do chuid oibre.

**Pá saoire:** Má tá do fhostaíocht ag críochnú, tá tú i dteideal íocaíocht a
fháil ar shaoire bhliantúil a thuill tú ach nár ghlac tú. Ba chóir go mbeadh
an íocaíocht cothrom leis an méid a bheadh íoctha dá dtógfaí an tsaoire
bhliantúil. Is é deireadh na fostaíochta an t-aon chás ina bhfuil sé dleathach
fostaí a íoc in ionad saoire bhliantúil a thabhairt.

**laethanta saoire phoiblí:** Má stadann do fhostaíocht i rith na seachtaine
dar críoch an lá roimh lá saoire poiblí agus má d'oibrigh tú le d'fhostóir do
na 4 seachtaine roimhe sin, ba chóir duit pá breise lae a fháil don lá saoire
poiblí. Baineann sé seo freisin le fostaithe páirtaimseartha a bhunaigh ceart
chun saoire poiblí trí 40 uair an chloig ar a laghad a oibriú sna 5 seachtaine
roimhe sin.
