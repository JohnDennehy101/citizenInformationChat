###  Conas a dhéanaim gearán leis an BAI?

I measc na gcineálacha gearán a ndéanann an BAI imscrúdú orthu tá:

  * Neamhchlaontacht i gcúrsaí nuachta agus reatha 
  * Ábhar a dhéanann dochar nó cion 
  * Dlí agus ord 
  * Sa chás go gcreideann tú gur sáraíodh do cheart chun príobháideachas 
  * Cóid chaighdeáin agus cleachtais maidir le fógraíocht, teilishiopadóireacht, urraíocht agus cur chun cinn tráchtála 

Ní féidir leat gearán a dhéanamh leis an BAI faoi chraoltaí a fhaightear in
Éirinn ach atá ceadúnaithe i dtír eile ar nós na Ríochta Aontaithe. Tá
tuilleadh faisnéise ag an BAI faoi na [ cóid agus na caighdeáin chraolacháin
](https://www.bai.ie/en/codes-standards/) .

Seol do ghearán laistigh de 14 lá ó chinneadh an chraoltóra nó tar éis
tréimhse réasúnta ama a bheith caite agus mura bhfuil freagra faighte agat.

Má sheolann tú do ghearán chuig an BAI tar éis an spriocdháta 14 lá, féadfaidh
sé fós an cás a bhreithniú (dá rogha féin) ach beidh ort míniú a thabhairt ar
an moill.

Agus do ghearán á mheas, breithneoidh an BAI na nithe seo a leanas:

  * Na nithe a aithníodh sa ghearán 
  * An Cód ábhartha 
  * Forálacha na [ An tAcht Craolacháin 2009 ](http://www.irishstatutebook.ie/eli/2009/act/18/enacted/en/html)
  * Forálacha na [ Treorach um Sheirbhísí Meán Closamhairc 2010/13/AE ](https://eur-lex.europa.eu/legal-content/EN/LSU/?uri=CELEX:32010L0013&qid=1426782714365)
  * Nósanna imeachta, cleachtais agus beartais an BAI 

Cinnfidh an BAI an bhfuil meas ag an gcraoltóir ar na cóid agus ar an
reachtaíocht ábhartha. Seolfar cóip den chinneadh chugat féin agus chuig an
gcraoltóir.

Foilseofar an cinneadh ar láithreán gréasáin an BAI agus tabharfar do na meáin
é, ach amháin má mheasann an BAI go bhfuil sé míchuí é sin a dhéanamh.
Áireofar san fhoilseachán sonraí an chinnidh agus áireofar ann ainm an
chraoltóra, an chláir nó an fhógra a bhfuil gearán á dhéanamh ina leith, agus
ainm an ghearánaigh.

Ní féidir leis an BAI costais ná speansais a dhámhachtain d’aon pháirtí.

Faigh tuilleadh faisnéise faoi [ ghearán a dhéanamh leis an BAI
](https://www.bai.ie/en/viewers-listeners/complaints/) .
