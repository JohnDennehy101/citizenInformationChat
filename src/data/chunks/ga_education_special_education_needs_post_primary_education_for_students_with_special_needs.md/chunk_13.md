##  Conas iarratas a dhéanamh

Má tá riachtanais speisialta oideachais ag do leanbh ba chóir duit labhairt le
príomhoide na scoile faoi na tacaíochtaí foghlama atá ar fáil sa scoil. Má
theastaíonn comhairle uait faoi iar-bhunscoil a d'fhéadfadh freastal ar
riachtanais do linbh, ba chóir duit teagmháil a dhéanamh le d'Eagraí
Riachtanas Speisialta Oideachais áitiúil - féach 'Cá háit a ndéanfaidh mé
iarratas' thíos.

Ba chóir do scoileanna teagmháil a dhéanamh le hAonad Tógála na Roinne
Oideachais agus Scileanna chun faisnéis a fháil faoi scoileanna a dhéanamh
inrochtana. Glaoigh ar phríomhuimhir theileafóin na Roinne chun cúnamh a fháil
- féach 'Cá háit a ndéanfaidh mé iarratas' thíos.

Ba chóir do scoileanna teagmháil a dhéanamh leis an gComhairle Náisiúnta um
Oideachas Speisialta (NSCE) a riarann agus a phróiseálann iarratais ar
acmhainní oideachais speisialta ag baint úsáide as a líonra d'Eagraithe
Riachtanas Speisialta Oideachais (SENOanna) - féach 'Cá háit a ndéanfaidh mé
iarratas'.
