##  Teip ar ordú comhalta den Gharda Síochána a chomhlíonadh

Is cion é mura gcomhlíonann tú iarraidh a dhéanann Garda stopadh d’iompar a
chur ar bun ar bhealach a chreideann siad a bhfuil sábháilteacht daoine,
réadmhaoin nó an tsíocháin phoiblí á chur i mbaol aige. Má tá iompar á chur ar
bun agat ar an mbealach seo, is féidir leis an nGarda iarraidh ort chomh maith
“an láthair a fhágáil” le haon trioblóid fhéideartha a sheachaint. Ciallaíonn
seo nach gá dóibh fórsa iomlán an dlí choiriúil a chur i bhfeidhm trí thú a
ghabháil, thú a chúiseamh agus thú a thabhairt os comhair na gcúirteanna.

Is cion é gan cloí leis na horduithe seo a thugann Garda, murach go bhfuil
leithscéal réasúnta nó údarás dleathach agat amhlaidh a dhéanamh. Dlífear aon
duine a chiontaítear i dteip ar ordú Garda a chomhlíonadh ar an mbealach seo,
ar é nó í a chiontú go hachomair, fíneáil aicme D a íoc, nó téarma uasta 6 mhí
a chaitheamh i bpríosún, nó an dá rud.
