###  Dúmhál, sracaireacht agus airgead a éileamh le bagairtí

Is cion é go ndéanann duine éilimh gan údar le bagairtí chun gnóthachain
phearsanta a dhéanamh dóibh féin nó dá chéile, nó le hintinn go mbeidh duine
eile thíos le caillteanas. Is í an eisceacht atá leis an gcion seo má
chreideann an duine a bhfuil an t-éileamh á dhéanamh acu an méid seo a leanas:

  * Tá forais réasúnta acu leis an éileamh a dhéanamh, agus 
  * Bealach ceart iad bagairtí a úsáid leis an éileamh a neartú 

Cé nach bhfuil aon sainmhíniú san Acht ar “bagairtí”, rinne na cúirteanna an
cinneadh:

“tá brí le baint ar bhealach scaoilte as an bhfocal bagairt, agus níl sé
teoranta do bhagairtí foréigin ach ba cheart a áireamh leis bagairtí ar aon
ghníomh a dhéanann díobháil don duine atá i gceist nó atá gránna ar an duine
atá i gceist”.

Ar an ábhar sin, d’áireofaí leis an sainmhíniú ar bhagairt bagairtí ar shonraí
faoi shaol gnéasach duine a chur in airde ar an idirlíon, nó bagairtí ar
ghrianghraif ghraosta de dhuine a fhoilsiú. Ní fhéadfaí a mhaíomh gur bealach
ceart é ceachtar de na gníomhartha seo leis an méid a bheadh ina éileamh
dlisteanach ar fhiachas a íoc, ar bhealach eile. Má chiontaítear duine sa
chion seo, is fíneáil neamhtheoranta, nó téarma príosúnachta a fhaide le 14
bliana, nó an dá rud, an pionós uasta.
