##  Foirgneamh a iontráil agus é ar intinn cion a dhéanamh

Is cion é foirgneamh nó an limistéar timpeall ar fhoirgneamh a iontráil le
hintinn cion a dhéanamh nó le hintinn cur isteach ar mhaoin. Faoin sainmhíniú
ar an gcion seo, is leor a bheith sa mhaoin, mar shampla, i ngairdín cúil nó
ar chabhsán tí. Ach is faoin ionchúiseamh in aon imeachtaí in aghaidh an
chúisí a bhíonn sé a chruthú go raibh an cúisí ann agus é ar intinn aige/aici
cion a dhéanamh nó cur isteach ar an maoin. Má fhaightear ciontach sa chion
seo thú, beidh tú faoi dhliteanas ar ciontú achomair fíneáil Aicme C a íoc nó
téarma uasta 6 mhí a chaitheamh i bpríosún, nó an dá rud.
