###  Achrann

Is ionann achrann agus nuair a úsáideann beirt daoine nó níos mó foréigean
neamhdhleathach nó nuair a bhagraíonn siad ar a úsáid i dtreo a chéile, agus
nuair a bheadh a n-iompar ina chúis go mbeadh eagla ar dhuine atá diongbháilte
go réasúnta a bhí i láthair ag an áit sin i leith a sábháilteachta nó i leith
sábháilteacht duine eile.

Caithfidh an foréigean a bhíonn i gceist in achrann a bheith idir an bheirt
daoine nó níos mó atá bainteach ann agus níor cheart é a dhíriú i dtreo daoine
eile atá ar an láthair. Bheadh achrann ann, mar shampla, nuair a bhíonn grúpa
daoine ag troid in aghaidh a chéile ar an tsráid. Is féidir le hachrann titim
amach in áit phoiblí nó phríobháideach. Ní dhéantar cion an achrainn ach nuair
a úsáidtear foréigean iarbhír neamhdhleathach. Ní hionann bagairtí leo féin
agus cion an achrainn. Is féidir pionós uasta fíneála neamhtheoranta, nó
téarma príosúnachta a fhaide le cúig bliana, nó an dá rud, a ghearradh ar
dhuine a chiontaítear in achrann.
