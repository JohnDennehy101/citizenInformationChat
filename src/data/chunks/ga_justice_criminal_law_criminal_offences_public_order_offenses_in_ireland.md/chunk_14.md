##  Foghail

Is cion é foghail a dhéanamh ar bhealach is dóchúil a bheidh ina chúis le
heagla a chur ar dhuine eile. Ní chuimsítear aon intinn cion a dhéanamh ná cur
isteach ar mhaoin sa chion seo. Má fhaightear duine ciontach sa chion seo,
beidh siad faoi dhliteanas ar ciontú achomair fíneáil Aicme C a íoc nó téarma
uasta 12 mhí a chaitheamh i bpríosún, nó an dá rud.

Is féidir le Garda ordú a thabhairt d'aon duine a dtagann siad orthu agus
foghail á déanamh acu ar mhodh a chuireann eagla nó ar dhóigh dó eagla a chur,
ar dhuine eile, scor de bheith ag gníomhú ar an modh sin agus imeacht
láithreach as an limistéar ar mhodh sítheach agus ordúil. Má theipeann ar an
duine an t-ordú seo a chomhlíonadh, tá siad ciontach i gcion, murach go bhfuil
leithscéal réasúnta nó údarás dleathach acu gan an t-ordú a chomhlíonadh. Má
fhaightear ciontach sa chion seo thú, beidh tú faoi dhliteanas fíneáil Aicme D
a íoc nó téarma uasta 6 mhí a chaitheamh i bpríosún, nó an dá rud.
