##  Bac Toiliúil

Is cion é duine a chosc nó cur isteach air/uirthi nó feithicil a chosc nó cur
isteach uirthi d’aon turas ó ghluaiseacht gan srian in áit phoiblí, murach go
bhfuil an t-údarás dlíthiúil nó leithscéal réasúnta agat é seo a dhéanamh. Is
é an pionós a ghearrtar ar an gcion seo fíneáil a mhéid le €400. Cruthaíodh an
cion seo chun cearta bunreachtúla an duine aonair a chosaint chun gluaiseacht
ar bhóthar poiblí. Cé nach bhfuil aon chumhacht ag na Gardaí duine a ghabháil
don chion seo, is féidir leo an duine a ordú stop a chur leis an mbac. Is cion
é má theipeann orthu an t-ordú sin a chomhlíonadh.
