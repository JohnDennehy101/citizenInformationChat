##  Réamhrá

Déileálann an Coimisiún um Chaidreamh san Áit Oibre (WRC) le gach gearán
idirdhealaithe san fhostaíocht agus rochtain ar earraí agus seirbhísí.

Má dhéanann tú gearán leis an WRC faoi aighneas comhionannais nó
idirdhealaithe, déileálfar le do ghearán trí úsáid a bhaint as idirghabháil nó
breithiúnas – féach níos mó thíos.

Tagann na gearáin seo faoin reachtaíocht comhionannais seo a leanas:

**An reachtaíocht** |  **Cad a dhéanann an reachtaíocht**  
---|---  
Na hAchtanna um Chomhionannas Fostaíochta 1998 - 2015  |  Cuireann na hAchtanna seo cosc ar idirdhealú ag an obair.  Clúdaíonn siad idirdhealú maidir le:  •Earcaíocht agus ardú céime  •Pá comhionann  •Dálaí oibre  •Oiliúint nó taithí  •Dífhostú  •Ciapadh, gnéaschiapadh san áireamh.  Léigh tuilleadh faoi Comhionannas san ionad oibre.   
Na hAchtanna um Stádas Comhionann 2000–2015  |  Cuireann na hAchtanna seo cosc ar idirdhealú lasmuigh den ionad oibre, go háirithe sna cásanna seo a leanas:  •Soláthar earraí agus seirbhísí  •Maoin a dhíol, a ligean ar cíos nó a ligean ar léas (lena n-áirítear an "foras cúnaimh tithíochta")  •Gnéithe áirithe den oideachas.   
  
Clúdaítear íospairt freisin faoin reachtaíocht comhionannais. Tarlaíonn
íospairt nuair a chaitear le duine ar bhealach níos lú fabhair ná le duine
eile toisc go raibh siad i gcoinne an idirdhealaithe, nó go raibh baint acu le
gearán idirdhealaithe neamhdhleathach. Léigh tuilleadh faoi íospairt ag an
obair.

Déileálann an Coimisiún um Chaidreamh san Áit Oibre freisin le gearáin
idirdhealaithe ar fhorais inscne faoin Acht um Chaidreamh san Áit Oibre
Achtanna na bPinsean 1990-2015 i ndáil le scéimeanna sochar ceirde nó pinsin.
