###  Cóiríocht agus bia

Caithfidh Stát na hÉireann áit éigin a thabhairt duit le maireachtáil agus an
IPO ag próiseáil d’iarratas ar chosaint idirnáisiúnta.

Is gnách gur óstán nó brú é an áit ina gcónaíonn tú i soláthar díreach, ar a
dtugtar ionad cóiríochta, a íoctar chun cóiríocht a sholáthar d’iarratasóirí
ar chosaint idirnáisiúnta. Agus tú i soláthar díreach, faigheann tú
bricfeasta, lón agus béile an tráthnóna.

Is í an tSeirbhís Idirnáisiúnta um Chóiríocht um Chosaint (IPAS) an
ghníomhaireacht stáit a thugann aire don chóras soláthair dhírigh.

Ní thugtar tosaíocht do chóiríocht d'iarratasóirí ar chosaint idirnáisiúnta
nach bhfuil leanaí acu. Is féidir leat tuilleadh a léamh [ faoin gcaoi a
dtugtar tosaíocht d’iarratasóirí ar chosaint idirnáisiúnta ar chóiríocht
](https://www.gov.ie/en/publication/e202e-statistics-on-international-
protection-applicants-not-offered-accommodation/) . Nuair a dhéanann tú
iarratas ar chosaint idirnáisiúnta, tabharfaidh tú do shonraí teagmhála. Nuair
a bhíonn lóistín ar fáil, rachaidh IPAS i dteagmháil leat.
