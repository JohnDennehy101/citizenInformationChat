###  Cionta Indíotáilte

Deir [ Alt 7 den Acht um Cheartas Coiriúil 1951
](http://www.irishstatutebook.ie/1951/en/act/pub/0002/sec0007.html) (arna
leasú ag [ Alt 177 den Acht um Cheartas Coiriúil 2006
](http://www.irishstatutebook.ie/2006/en/act/pub/0026/sec0177.html) ) nach
mbaineann na teorainneacha ama a chuirtear ar fáil i gcomhair cionta achomair
le [ cion indíotáilte ](/ga/justice/criminal-law/criminal-
offences/classification-of-crimes-in-criminal-cases/) is féidir a thriail go
hachomair (tá an chion indíotáilte le triail ag breitheamh agus giúiré sa [
Chúirt Chuarda ](/ga/justice/courts-system/circuit-court/) nó sa [ Phríomh-
Chúirt Choiriúil ](../../courts_system/high_court_criminal_jurisdiction.html)
). Go teicniúil, dá bhrí sin, níl aon teorainn ama ar thús a chur le
himeachtaí i gcás chion indíotáilte mura gcuireann reachtaíocht ar leith ceann
ar fáil.

Má tá moill rófhada ann ag ionchúiseamh ciona, áfach, is féidir leis an
mbreitheamh cinneadh a dhéanamh gan an cás a éisteacht. Nuair atá an cinneadh
seo á dhéanamh aige/aici, tógann an breitheamh san áireamh an baol go laghdódh
an mhoill an seans atá agat triail chóir a fháil, mar shampla má chiallaíonn
an mhoill nach bhfuil fáil ar phríomh [ fhinnéithe
](../../witnesses/witnesses_introduction.html) níos mó chun fianaise a
thabhairt nó dá bhféadfadh an mhoill cur isteach ar an gcuimhne a bhí acu den
méid a tharla.
