##  Réamhrá

Féadfaidh tú iarratas a dhéanamh ar chosaint idirnáisiúnta in Éirinn má
tháinig tú go hÉirinn chun éalú ó ghéarleanúint i do thír dhúchais.

Féadfaidh tú iarratas a dhéanamh ar chosaint idirnáisiúnta freisin mura féidir
leat filleadh ar do thír dhúchais toisc go bhfuil imní ort maidir le do
shábháilteacht agus údar maith leis.

Déanann mórchuid na ndaoine iarratas ar chosaint idirnáisiúnta nuair a thagann
siad isteach in Éirinn. Tugtar iarratas tearmainn air seo freisin. Ach is
féidir leat iarratas a dhéanamh freisin má tá tú in Éirinn cheana féin.

Tagann roinnt daoine áirithe go hÉirinn mar dhídeanaithe cláir. Ciallaíonn sé
seo gur bheartaigh Rialtas na hÉireann cead a thabhairt dóibh maireachtáil in
Éirinn tar éis iarratas a fháil ó Ard-Choimisinéir na Náisiún Aontaithe do
Dhídeanaithe.

Tá sé mínithe sa doiciméad seo conas iarratas a dhéanamh ar chosaint
idirnáisiúnta in Éirinn agus conas a dhéantar d’iarratas a phróiseáil. Déanann
an Oifig um Chosaint Idirnáisiúnta (IPO) i mBaile Átha Cliath d’iarratas a
phróiseáil agus a chinneadh.
