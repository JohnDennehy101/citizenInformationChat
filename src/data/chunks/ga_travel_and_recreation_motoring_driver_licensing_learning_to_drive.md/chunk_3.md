##  Céim 1:Pas a fháil sa tástáil teoiricetiománaí

Is é an chéad chéim chun foghlaim conas tiomáint in Éirinn ná pas a fháil sa
tástáil teoirice tiománaí.

Is éard atá sa tástáil teoirice ná scrúdú ríomhaire-bhunaithe ar theoiric
ghluaisteánaíochta a oireann don [ chatagóir feithicle ](/en/travel-and-
recreation/motoring-1/driving-tests/driver-theory-test#lcfd4d#lcfd4d) is mian
leat ceadúnas tiomána a fháil.

Seiceálann an tástáil teoirice tiománaí d'eolas ar:

  * [ Rialacha an bhóthair ](http://www.rotr.ie/)
  * Feasacht ar rioscaí 
  * Éicea-thiomáint 
  * Feasacht ar ghuaiseacha 
  * Dea-iompar tiomána 

Tá [ 3 rud nach mór duit a dhéanamh ](https://theorytest.ie/book-your-theory-
test/driver-theory-test-car-bike-bus-or-truck/) chun an chéim seo a chur i
gcrích:

  1. **Ábhar oifigiúil RSA a athstaidéar** . Ba cheart duit na hábhair athstaidéir oifigiúla a úsáid chun an dóchúlacht go bhfaighidh tú pas sa tástáil ar an gcéad iarracht. Is féidir leat síntiúis tairsí foghlama, leabhair agus CD-ROManna a cheannach ar láithreán [ gréasáin na tástála teoirice. ](https://dttstore.prometric.com/)
  2. Tástáil a chur in áirithe. Is féidir leat do thástáil teoirice tiomána a chur in áirithe agus a íoc ar líne. Is féidir leat tabhairt faoin tástáil ag ionaid ar fud na hÉireann (pdf) nó is féidir leat an tástáil a dhéanamh ar líne. Tá an tástáil ar fáil i nGaeilge agus i mBéarla [ agus déantar freastal ](https://theorytest.ie/general-information/test-day-assistance-support/) ar iarrthóirí a bhfuil riachtanais speisialta acu. 
  3. **Aitheantas iomchuí a thaispeáint.** D’fhoilsigh an RSA [ liosta d’fhoirmeacha ](https://theorytest.ie/id-policy-update/) aitheantais inghlactha a chaithfidh tú a thaispeáint ar lá do thástála teoirice le go mbeidh tú in ann an scrúdú a dhéanamh. Ní cheadófar duit do scrúdú a dhéanamh agus caillfidh tú do tháille tástála mura bhfuil an t-aitheantas ceart agat. 

Is féidir leat mioneolas a léamh maidir lena bhfuil i gceist leis an tástáil
teoirice, conas tástáil a chur in áirithe agus conas ullmhú dó inár ndoiciméad
‘ [ Tástáil teoirice tiománaí’. ](/ga/travel-and-recreation/motoring/driving-
tests/driver-theory-test/)
