##  Céim 4: Do cháin a thuiscint

Caithfidh gach gnó cáin a íoc. Braitheann an méid cánach a chaithfidh do ghnó
a íoc ar a struchtúr dlíthiúil.

**Cineálacha struchtúir dhlíthiúla**

**Trádálaí aonair**

Mar thrádálaí aonair, ní mór duit na cánacha seo a leanas a íoc ar do
bhrabúis:

  * Cáin Ioncaim 
  * Árachas Sóisialach Pá-Choibhneasa (ÁSPC) 
  * Muirear Sóisialta Uilíoch (MSU) 

**Comhpháirtíocht**

Má chláraíonn tú mar chomhpháirtíocht, caithfidh gach comhpháirtí cáin
ioncaim, ÁSPC agus MSU a íoc ar a sciar de bhrabúis an ghnó.

**Cuideachta theoranta**

Má chláraíonn tú mar chuideachta theoranta, ní mór duit [ Cáin Chorparáide
](https://www.revenue.ie/en/companies-and-charities/corporation-tax-for-
companies/corporation-tax/index.aspx) , Cáin Ioncaim, ÁSPC agus MSU a íoc ar
bhrabúis na cuideachta.

Léigh tuilleadh faoi [ struchtúr dlíthiúil do ghnó a chinneadh
](https://www.citizensinformation.ie/en/employment/types-of-employment/self-
employment/starting-a-business/#9960e7) .

**Cineálacha eile cánach**

**CBL**

Cibé an trádálaí aonair, comhpháirtíocht, nó cuideachta theoranta tú, ní mór
duit [ Cáin Bhreisluacha (CBL) ](https://www.citizensinformation.ie/en/money-
and-tax/tax/duties-and-vat/value-added-tax/) a ghearradh ar dhíolachán do
chuid earraí agus seirbhísí.

**ÁSPC fostóirí**

Má fhostaíonn tú foireann, ní mór duit ÁSPC Fostóra a íoc leis na Coimisinéirí
Ioncaim do gach fostaí atá 16 bliana d’aois agus níos sine.

Faigh tuilleadh faisnéise faoi [ cháin a íoc mar chuideachta theoranta
](https://www.citizensinformation.ie/en/employment/types-of-employment/self-
employment/starting-a-business/#7469fc) , nó léigh faoi [ cháin a íoc mar
thrádálaí aonair (lena n-áirítear na faoisimh chánach atá ar fáil)
](https://www.citizensinformation.ie/en/employment/types-of-employment/self-
employment/becoming-self-employed/#2845a6) . Is féidir leat ár leathanach a
léamh freisin ar [ do cháin mar úinéir gnó a thuiscint
](https://www.citizensinformation.ie/en/employment/types-of-employment/self-
employment/understanding-your-tax-as-a-business-owner/) .
