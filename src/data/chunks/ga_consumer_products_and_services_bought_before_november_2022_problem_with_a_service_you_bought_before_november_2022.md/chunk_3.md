##  Do chearta mar thomhaltóir

Nuair a fhostaíonn tú duine chun seirbhís a dhéanamh, tá conradh á dhéanamh
agat. Mar pháirtithe sa chonradh, tá cearta agus oibleagáidí dlí áirithe agat
féin agus ag an bpáirtí eile. Mura ndéanann an duine a d’fhostaigh tú an méid
a dúirt siad a dhéanfadh sé faoi chonradh, tá an conradh á shárú acu.

Tá conarthaí tomhaltóirí a bhí i bhfeidhm roimh an 1 Samhain 2022 cosanta ag
an Acht um Dhíol Earraí agus Soláthar Seirbhísí, 1980 .

Má tá conradh agat le soláthraí seirbhíse is féidir leat a bheith ag súil:

  * Go bhfuil an scil riachtanach ag an soláthraí chun an tseirbhís a sholáthar 
  * Go gcuirfear an tseirbhís ar fáil leis an gcúram agus leis an dúthracht chuí 
  * Go mbeidh na hábhair a úsáidtear slán 
  * Go mbeidh aon earraí a sholáthrófar leis an tseirbhís ar chaighdeán indíolta 

I gconradh seirbhíse, ar a laghad, déan cinnte go bhfuil praghas na seirbhíse
agus an t-am a thógfaidh sé chun an obair chomhaontaithe a chríochnú ar eolas
agat.
