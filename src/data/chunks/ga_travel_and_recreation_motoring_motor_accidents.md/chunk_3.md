##  Céard iad na hoibleagáidídlíthiúla atá orm?

Tá d’oibleagáidí dlíthiúla, má tá tú páirteach in imbhualadh mótair, leagtha
amach in Alt 106 den Acht um Thrácht ar Bhóithre 1961 arna leasú.

**Fan ag an láthair:** Ba chóir duit do charr a stopadh agus fanacht ag
láthair na timpiste ar feadh tamall réasúnta.

**Tabhair eolas:** Má tá Garda i láthair ag láthair an imbhuailte, ní mór duit
na rudaí seo a leanas a thabhairt dóibh nuair a iarrtar ort:

  * D'ainm agus do sheoladh 
  * An seoladh ina gcoimeádtar do charr 
  * Ainm agus seoladh úinéir an chairr 
  * Cláruimhir an chairr 
  * Sonraí mótarárachais (dáta éaga an pholasaí san áireamh) 

Mura bhfuil Garda i láthair, ní mór duit an t-eolas seo a thabhairt nuair a
iarrtar iad:

  * An duine gortaithe (i gcás gur gortaíodh duine) – nó duine a chuireann ceist ar a son 
  * An t-úinéir a bhfuil damáiste déanta dá maoin, nó duine éigin ag iarraidh ar a son 

Mura bhfuil aon duine de na daoine seo i láthair, tabhair an t-eolas do dhuine
neamhspleách a bhí i láthair nuair a tharla an t-imbhualadh.

**Tuairiscigh an timpiste:** Mura bhfuil Garda i láthair, ní mór duit an
timpiste a thuairisciú chomh luath agus is féidir do Gharda atá in aice láimhe
nó i stáisiún Gardaí. Is féidir leis an duine (más ann) ar thug tú an t-eolas
dó é seo a dhéanamh. Mura bhfuil siad in ann é sin a dhéanamh, ní mór duit an
timpiste a thuairisciú.
