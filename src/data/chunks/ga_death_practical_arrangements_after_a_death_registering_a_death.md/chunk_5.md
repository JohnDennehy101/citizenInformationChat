###  Mura fios cúis an bháis

Ní féidir le dochtúir an Fhoirm Fógra Báis a thabhairt duit murab eol dóibh
cúis an bháis, nó murar chas siad leis an duine marbh sa mhí lá sular thit an
bás amach. Sa chás seo, caithfidh siad cróinéir a chur ar an eolas ar féidir
leo cinneadh a dhéanamh faoi cibé acu an dteastaíonn nó nach dteastaíonn
scrúdú iarbháis.

Má fuair an duine bás mar thoradh ar thimpiste, nó faoi chúinsí foréigneacha
nó gan mhíniú, caithfear an cróinéir a chur ar an eolas.

D’fhéadfadh moill a bheith ar bhás a chlárú nuair a thugtar faoi scrúdú
iarbháis. Cláraítear an bás go huathoibríoch nuair a chuirtear ionchoisne nó
scrúdú iarbháis ar bun ar iarraidh an Chróinéara. Eisíonn an Cróinéir deimhniú
don Chláraitheoir ina gcuimsítear na sonraí go léir atá le clárú.

Fad a bhíonn tú ag feitheamh le hionchoisne nó scrúdú iarbháis a dhéanamh, is
féidir leat Deimhniú Eatramhach a fháil ar Fhíoras an Bháis ó oifig an
Chróinéara. Is féidir leat é seo a úsáid le hinstitiúidí cosúil le bainc,
comhlachtaí árachais agus an Roinn Coimirce Sóisialaí a chur ar an eolas gur
tharla an bás.

Marbh-bhreitheanna

Is féidir leat eolas a léamh faoi conas leanbh marbh-bheirthe a chlárú anseo.
