##  Réamhrá

Má tá tú ag obair, tá cearta áirithe agat faoin dlí fostaíochta mar íosphá
agus saoire bhliantúil. Cuireann reachtaíocht fostaíochta cosc freisin ar
fhostóirí íospairt nó pionós a ghearradh ar fhostaithe a dhéanann iarracht a
gcearta fostaíochta a fhorfheidhmiú.

Mura bhfuil do chearta nó do theidlíochtaí á bhfáil agat, nó má chailleann tú
do phost agus go measann tú go raibh do dhífhostú éagórach, is féidir leat
gearán foirmiúil a dhéanamh – féach ‘Conas gearán a dhéanamh’ thíos. Sula
ndéanann tú gearán foirmiúil, ba chóir duit iarracht a dhéanamh an díospóid a
réiteach go díreach le d'fhostóir.

Is iad na príomheagraíochtaí a fhorfheidhmíonn cearta fostaíochta na An
Coimisiún um Chaidreamh san Áit Oibre (WRC) agus an An Chúirt Oibreachais.
