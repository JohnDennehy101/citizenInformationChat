##  Vótáil

Is féidir leis na saoránaigh Éireannacha go léir atá ar Chlár na dToghthóirí,
Liosta na Vótálaithe Poist nó ar Liosta na Vótálaithe Speisialta vóta a
chaitheamh i reifreann.

Déantar an vótáil trí bhallóid rúnda. Clófar teideal an bhille a bheartaítear
ar an mballóid agus cuirfidh an vótálaí marc le “Tá” nó “Níl”. Tá socruithe
éagsúla ann chun vótálaithe faoi mhíchumas a éascú. Tá teimpléad de pháipéar
ballóide tadhlach ar fáil i ngach stáisiún vótála do dhaoine ar a bhfuil lagú
amhairc.
