##  Rialacha

Déanfar aisíoc ar na costaisí seo a leanas muna mbíonn siad clúdaithe go
hiomlán ag an Limistéir Fheidhmeannacht na Seirbhíse Sláinte ná ag  Scéim
Sochar Chóir Leighis  na Roinne Gnóthaí Fostaíochta agus Choimirce Sóisialaí:

  * Cuairteanna dochtúra 
  * Oideas dhochtúra 
  * Fearais leighis agus máinliachta áirithe chomh maith le deisiú agus athsholáthar na deiseanna seo (mar shampla, géaga saorga nó cluaisíní chúnta) 
  * Cóir leighis fiaclóra agus optach áirithe 
  * Cóir leighis áirithe ar threoir dhochtúra 
  * Costaisí taistil áirithe, go hiondúil ar chostas chóras iompar poiblí amháin. 

Is le EFT a íoctar an Cúram Leighis. Go hiondúil ní dhéantar ach íocaíocht
amháin ach más cóir leighis leanúnach atá i gceist, b'fhéidir go ndéanfaí
íocaíocht i gcúpla gála. Is leis an duine a dhéanann an éileamh a dhéantar an
íocaíocht go hiondúil ach is féidir é a dhéanamh leis an bord sláinte más gá.

Chun a bheith i dteideal aisíoca chostaisí leighis ní mór duit na
coinníollacha seo a leanas a chomhlíonadh:

  * Caithfidh an timpiste a bhí agat a bheith mar thoradh ar thimpiste ag an obair nó caithfidh tú [ galar áirithe ceirde ](https://www.gov.ie/en/publication/040383-operational-guidelines-occupational-injuries-benefit-disablement-ben/) a bheith ort mar thoradh ar do chuid oibre agus 
  * Ba cheart duit an Roinn a chur ar an eolas faoi go bhfuil tú chun cúram leighis a éileamh taobh istigh de 6 seachtainí ó thús an chóir leighis. Go hiondúil ciallaíonn sé seo sé seachtainí ó dháta na timpiste nó ó thús an ghalair. Freisin ní mór duit a bheith i bhfostaíocht a bhfuil i rannóg A, B, D, J nó M i gcomhair ÁSPC. 

Ní tharlaíonn tinneas ná míchumas láithreach mar thoradh ar gach timpiste san
obair nó galar ceirde. Muna dtarlaíonn eágumas duit láithreach ach gur mian
leat cinntiú go mbeadh an ceart agat amach anseo sochar a fháil, ba cheart
duit d'fhostóir a chur ar an eolas maidir leis an timpiste/ galar agus dearbhú
a iarradh ag rá gur tinneas/ timpiste cheirde a bhí i gceist.  Ba cheart é seo
a dhéanamh gan mhoill  .
