###  Ticéid a cheannach ó dhíoltóirí neamhúdaraithe

Nuair a bhíonn an-éileamh ar thicéid d’ócáid, d’fhéadfadh sé a bheith
mealltach ceannach ó fhoinsí neamhúdaraithe. D’fhéadfadh go mbeadh na ticéid
seo ar fáil trí shuíomhanna gréasáin thicéadaithe tánaisteacha nó ó dhuine
aonair (duine le duine nó trí shuíomh Gréasáin ceantála ar líne).

Tá sé tábhachtach a mheabhrú, nuair a cheannaíonn tú ticéid trí fhoinsí
neamhúdaraithe, go bhféadfadh níos lú cearta dlíthiúla a bheith agat má théann
rudaí amú. Tá cearta níos láidre agat nuair a cheannaíonn tú ticéid d’imeacht
nó d’ionad ainmnithe (féach ‘Ticéid a dhíol le haghaidh níos mó ná
aghaidhluach’ thuas).

Nuair a cheannaíonn tú ó fhoinsí neamhúdaraithe, tabhair faoi deara:

  * Go ginearálta baineann dlí tomhaltóirí na hÉireann agus an AE le conarthaí idir trádálaí agus tomhaltóir, agus ní chumhdaíonn sé margaí tomhaltóir-tomhaltóra 
  * D’fhéadfadh srianta iontrála a bheith ann – ní cheadaíonn roinnt ionad ach cead isteach don duine a bhfuil a ainm ar an ticéad (ainm an cheannaitheora bunaidh) 
  * Má chuirtear an t-imeacht ar ceal nó má chuirtear siar é, d’fhéadfadh fadhbanna a bheith agat do chuid airgid a fháil ar ais mar go ndéanfaí aon aisíocaíocht ar chárta an cheannaitheora bunaidh. 
  * Má fhaigheann tú na ticéid mícheart, falsa nó dúblacha, d'fhéadfadh sé a bheith deacair an díoltóir a lorg agus an méid a d'ordaigh tú a fháil 
  * D’fhéadfadh go mbeadh moill ar na ticéid a fháil, nó d’fhéadfaí a rá leat nach bhfuil siad ar fáil a thuilleadh 

Tá sé tábhachtach do chuid taighde a dhéanamh agus íoc go sábháilte ionas nach
mbeidh tú gafa le scam ticéad. Ná húsáid ach láithreáin ghréasáin a cheadaíonn
áiseanna slána íocaíochta, mar chárta dochair, cárta creidmheasa nó PayPal. Ná
seol airgead go díreach trí aistriú bainc nó sreang. Faigh tuilleadh eolais
faoi [ camscéimeanna ](/ga/consumer/buying-digital-content-and-services/scams-
and-fraud/) .
