##  Vótálaithe mac léinn

Má tá tú ag staidéar as baile agus tú ag freastal ar an gcoláiste, is féidir
leat clárú ag do sheoladh baile nó ag do sheoladh cónaithe mac léinn.

Ní mór duit a bheith cláraithe ag **seoladh amháin.**

Má tá cónaí ort ar shiúl ón seoladh ag a bhfuil tú cláraithe, beidh ort an
clár a nuashonrú.

Má fhágann tú do sheoladh ach má tá sé beartaithe agat filleadh air sin
laistigh de 18 mí, is féidir leat leanúint de bheith cláraithe ansin, fad is
nach gcláraíonn tú ag aon seoladh eile.

Is féidir le mic léinn clárú chun vótáil tríd an bpost má tá siad cláraithe
faoi láthair, ach níl siad in ann dul chuig a stáisiún vótála toisc go bhfuil
siad ag staidéar as baile. Chun clárú chun vótáil tríd an bpost, comhlánaigh [
foirm PV4 ](https://www.checktheregister.ie/en-IE/forms) agus seol í chuig an
údarás áitiúil sa cheantar inar mian leat vótáil. Féach 'Liostaí Vótálaithe
Poist agus Vótálaithe Speisialta' thuas chun tuilleadh faisnéise a fháil.
