##  Cad a tharlóidh do m'iarratas inadhiaidh sin?

Déanann an t-údarás áitiúil measúnú ar d’iarratas agus cinneann an gcáilíonn
tú don scéim. Féadfaidh siad eolais bhreise a iarraidh chun cabhrú leis an
gcinneadh seo.

Má tá níos mó iarratasóirí incháilithe ná na tithe inacmhainne atá ar fáil,
tabharfaidh an t-údarás áitiúil tosaíocht do na hiarratasóirí bunaithe ar
roinnt critéar. Ar an gcéad dul síos, breathnóidh siad ar oiriúnacht an tí don
teaghlach. Mar shampla, má tá 4 sheomra leapa ag an teach, tabharfar tosaíocht
d’iarratasóirí ó theaghlaigh a bhfuil 3 bhall nó níos mó acu.

Má tá tithe fós ar fáil tar éis é seo a chur i bhfeidhm, féadfar tosaíocht a
thabhairt do na tithe atá fágtha bunaithe ar an ord ina bhfuarthas na
hiarratais, nó ar na critéir a chinnfidh an t-údarás áitiúil.

Rachaidh an t-údarás áitiúil i dteagmháil leat chun tú a chur ar an eolas má
cháilíonn tú don scéim. Má cháilíonn tú don scéim, cuirfidh an t-údarás
áitiúil in iúl duit freisin má tá teach á thairiscint duit nó nach bhfuil.
Mura gcáilíonn tú, ba chóir don údarás áitiúil na cúiseanna leis an gcinneadh
seo a thabhairt duit.
