##  Réamhrá

Is dearbhú ó chúirt é foraithne neamhnithe nárbh ann do bhur bpósadh de réir
an dlí. Ciallaíonn sé nárbh ann d’aon phósadh bailí idir tú féin agus do
pháirtnéir.

Ní hionann neamhniú agus colscaradh. Dearbhú é colscaradh a chuireann deireadh
le pósadh bailí. Is dearbhú é neamhniú nárbh ann do phósadh bailí riamh.

Tá dhá shaghas póstaí ann ar féidir iad a chur ar neamhní:

•póstaí ar neamhní

•póstaí in-neamhnithe

Má tá bhur bpósadh ar neamhní, caitear leis faoi mar nár thit sé amach riamh.

Más féidir bhur bpósadh a chur ar neamhní, meastar gur pósadh bailí é go dtí
go ndéantar foraithne neamhnithe. A luaithe a cheadaítear an fhoraithne,
meastar ná thit bhur bpósadh amach riamh.

Ní féidir foraithne neamhnithe a dhéanamh ach má dhéanann duine de pháirtithe
an phósta iarratas leis an gcúirt ar fhoraithne neamhnithe. Má dhéanann an
chúirt cinneadh gur féidir bhur bpósadh a chur ar neamhní, dearbhóidh sé go
raibh bhur bpósadh neamhbhailí ón tús. Níor tharla bhur bpósadh riamh.
