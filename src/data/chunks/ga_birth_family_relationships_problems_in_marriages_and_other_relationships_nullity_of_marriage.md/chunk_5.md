###  Pósadh in-neamhnithe

Lena chruthú don chúirt go bhfuil bhur bpósadh in-neamhnithe, ní mór duit
ceann amháin de na forais a leanas a thaispeáint:

•Ag tráth an tsearmanais phósta, bhí ceachtar páirtí éagumasach. Ní mór duit a
thaispeáint nach raibh ar chumas tú féin nó do chéile an pósadh a chur i
gcrích. Ní féidir libh dearbhú neamhnithe a fháil mar gheall go bhfuil duine
díobh neamhthorthúil nó mar gheall go bhfuil duine díobh ag diúltú chun an
pósadh a chur i gcrích. Ní mór gurb éard atá i gceist ná nach bhfuil ar chumas
duine díobh tabhairt faoi chaidreamh collaí.

•Ag tráth an tsearmanais phósta, ní raibh ar chumas ceachtar páirtí iontráil i
ngnáthchaidreamh nó caidreamh ceart pósta a iontráil nó a chothabháil.
D’fhéadfadh galar síciatrach nó neamhord pearsantachta a bheith ina chúis leis
seo. Sa mhullach air sin, d’fhéadfadh gnéaschlaonadh duine de na páirtithe a
bheith ina chúis leis seo.

Má dhéanann an chúirt cinneadh gur féidir bhur bpósadh a chur ar neamhní ar
aon chinn de na cúiseanna seo, dearbhóidh sé go raibh bhur bpósadh neamhbhailí
ón tús. Cuirtear an pósadh ar neamhní.
