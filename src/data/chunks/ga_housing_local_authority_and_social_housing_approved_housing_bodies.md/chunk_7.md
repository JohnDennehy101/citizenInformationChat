###  Clárú leis an ÚRCCT

Ghlac an ÚRCCT le freagracht as an gclár CCTanna an 1 Eanáir 2022. Choimeád an
Roinn Tithíochta, Rialtais Áitiúil agus Oidhreachta clár CCTanna roimhe sin.
Aistríodh CCTanna a bhí ar an seanchlár go huathoibríoch go dtí an ceann nua
agus ‘measadh go raibh siad cláraithe’. Tá ar na CCTanna seo clárú go díreach
go fóill leis an ÚRCCT, mar gheall go bhfuil riachtanais bhreise ann maidir
leis an gclár nua. Ach, tugadh amfhráma sínte dóibh leis seo a dhéanamh.
Braitheann an fad ama a thugtar do ‘CCT a mheastar atá cláraithe’ chun clárú
leis an ÚRCCT ar an líon áiteanna cónaithe a sholáthraíonn nó a bhainistíonn
siad. Is féidir leat teacht ar an eolas seo i mBeartas Clárúcháin an ÚRCCT.

Tá próiseas clárúcháin an ÚRCCT beagán éagsúil i leith CCTanna nua a dhéanann
iarratas chun clárú leo.

Ba cheart do CCTanna nua agus a mheastar atá cláraithe teagmháil a dhéanamh
leis an ÚRCCT chun plé a dhéanamh ar a n-iarratais sula gcuireann siad tús
leis an bpróiseas clárúcháin. Is féidir leis an ÚRCCT comhairle a thabhairt
faoin bpróiseas clárúcháin, critéir cháilitheachta, foirmeacha iarratais agus
riachtanais eolais.
