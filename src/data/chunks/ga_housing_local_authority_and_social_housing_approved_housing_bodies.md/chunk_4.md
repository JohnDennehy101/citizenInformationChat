##  Conas iarratas a dhéanamh arthithíocht le CCT

Más mian leat go gcuirfidh CCT tithíocht ar fáil duit, caithfidh tú a bheith
ar liosta feithimh tithíochta an údaráis áitiúil i do cheantar. Tá ort
iarratas a dhéanamh ar thacaíocht tithíochta sóisialta agus ceadú a fháil don
tacaíocht sin le háit a bhaint amach ar an liosta feithimh.

Chun cáiliú do thacaíocht tithíochta sóisialta, caithfidh tú a bheith
incháilithe do thithíocht shóisialta agus caithfidh go dteastaíonn sé uait.
Caithfidh gur féidir leat a bheith in ann an méid seo a leanas a thaispeáint:

  * Tá d’ioncam faoi leibhéal áirithe 
  * Níl cóiríocht mhalartach oiriúnach agat 
  * Níl do chóiríocht reatha oiriúnach 

Is féidir níos mó a léamh faoi cháiliú do thacaíocht tithíochta sóisialta agus
conas iarratas a dhéanamh ar ár leathanach iarratas a dhéanamh ar thithíocht
údaráis áitiúil.

**An fhoirm iarratais ar thithíocht shóisialta a líonadh**

Más mian leat go ndéanfar breithniú ort le haghaidh tithíocht a sholáthraíonn
CCT, cinntigh go gcuireann tú tic sa bhosca atá marcáilte amhail **'comhlacht
ceadaithe tithíochta (CCT)'** sa mhír **‘Riachtanais Tithíochta’** ar an
bhfoirm iarratais tithíochta sóisialta.

Beidh d’údarás áitiúil in ann a insint duit an bhfuil comhlachtaí ceadaithe
tithíochta i do cheantar. I bhformhór na gcásanna, atreoróidh an t-údarás
áitiúil thú chuig CCT má thagann áit chónaithe oiriúnach aníos. Is féidir le
líon an-bheag CCTanna glacadh le hiarratais dhíreacha.

Má theastaíonn cabhair uait chun an fhoirm iarratais ar thithíocht shóisialta
a líonadh, déan teagmháil, le do thoil, le d’Ionad um Fhaisnéis do Shaoránaigh
áitiúil nó le d’údarás áitiúil chun cabhair a fháil.
