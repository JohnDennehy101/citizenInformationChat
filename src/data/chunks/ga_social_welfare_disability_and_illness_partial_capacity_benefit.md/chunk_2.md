##  Cad is Sochar Cumais Pháirtigh ann?

Is scéim leasa shóisialaigh é Sochar Cumais Pháirtigh a ligeann duit filleadh
ar obair nó féinfhostaíocht (má tá cumas laghdaithe oibre agat) agus leanúint
d’íocaíocht a fháil ón Roinn Coimirce Sóisialaí (RCS).

Má tá Sochar Breoiteachta (ar feadh 6 mhí ar a laghad) nó Pinsean Easláine á
fháil agat agus más mian leat filleadh ar an obair, d’fhéadfá cáiliú le
haghaidh Sochar Cumais Pháirtigh má laghdaítear do chumas oibre de bharr do
riocht leighis.

Cáileoidh tú le haghaidh Sochar Cumais Pháirtigh má mheastar go bhfuil do
shrianadh ar chumas oibre measartha, trom nó domhain. Ní cháileoidh tú má
mheastar é a bheith éadrom.

Is féidir leat na hiarmhairtí airgeadais a bhaineann le tosú ag obair agus le
Sochar Cumais Pháirtigh a éileamh a sheiceáil trí úsáid a bhaint as an uirlis
[ Meastóir Sochar Oibre ](https://www.mywelfare.ie/BenefitOfWorkDAestimator)
ar welfare.ie.

Ní gá don obair a dhéanann tú agus tú ar Shochar Cumais Pháirtigh a bheith
chun críocha athshlánúcháin nó teiripeacha.

**Obair dheonach**

Má tá [ Sochar Breoiteachta ](https://www.citizensinformation.ie/en/social-
welfare/social-welfare-payments/disability-and-illness/disability-benefit/) á
fháil agat agus [ más mian leat obair dheonach a dhéanamh
](https://www.citizensinformation.ie/en/social-welfare/social-welfare-
payments/voluntary-work-and-social-welfare-payments/) , ní mór duit iarratas a
dhéanamh go díreach chuig an rannán um Shochar Cumais Pháirtigh ar chead
(féach ‘Cá háit a ndéanfaidh mé iarratas ar Shochar Cumais Pháirtigh’ thíos).

Má tá an Pinsean Easláinte á fháil agat agus más mian leat obair dheonach a
dhéanamh, ní mór duit iarratas a dhéanamh go díreach chuig [ rannóg an Phinsin
Easláinte ](https://www.citizensinformation.ie/en/social-welfare/social-
welfare-payments/disability-and-illness/invalidity-pension/#lef21f) ar chead.

**Oiliúint**

Má tá tú ar Shochar Breoiteachta nó ar Phinsean Easláine agus más mian leat [
cúrsa oiliúna FET (FÁS roimhe seo) a dhéanamh
](https://www.citizensinformation.ie/en/education/further-education-and-
training/training-courses/) , ní théann tú ar Shochar Cumais Pháirtigh. Ina
áit sin, déanann tú iarratas chuig an rannán Sochar Breoiteachta nó Pinsean
Easláine, de réir mar is cuí.

Ní féidir leat Sochar Cumais Pháirtigh a fháil agus páirt a ghlacadh i Scéim
Fostaíochta Pobail.
