###  **Cathain ba cheart iarratas a dhéanamh**

Ní mór duit iarratas a dhéanamh ar Shochar Cumais Pháirtigh laistigh de na 21
lá sula dtosaíonn tú ag obair. Ní ghlacfar le d’iarratas má thosaíonn tú ag
obair níos mó ná 21 lá sula ndéanann tú iarratas.

Ní mór duit tosú ag obair laistigh de 13 seachtaine ón dáta a fhaigheann an
Roinn Coimirce Sóisialaí (RCS) d’iarratas. Mar sin féin, ba chóir duit fanacht
go dtí go bhfaighidh tú deimhniú i scríbhinn ar thoradh leighis measartha,
trom nó domhain sula dtosaíonn tú ag obair. Cé nach bhfuil sé seo riachtanach,
molann an RCS fanacht, mar go gciallaíonn toradh leighis ‘éadrom’ nach bhfuil
tú i dteideal PCB.

Má shocraíonn tú filleadh ar an obair sula bhfaigheann tú cinneadh leighis, ní
mór duit a rá leis an rannóg PCB agus an rannóg RCS a íocann do [ Shochar
Breoiteachta ](https://www.citizensinformation.ie/en/social-
welfare/disability-and-illness/disability-benefit/) nó do [ Phinsean Easláine
](https://www.citizensinformation.ie/en/social-welfare/disability-and-
illness/invalidity-pension/) . Déantar é seo chun aon ró-íocaíochtaí a
sheachaint, agus toisc nach féidir leat oibriú agus Sochar Breoiteachta nó
Pinsean Easláine á fháil agat.

Ní íoctar Sochar Cumais Pháirtigh le daoine os cionn 66 bliana d’aois. Ba
cheart duit iarratas a dhéanamh ar Phinsean Stáit 3 mhí ar a laghad roimh do
66ú breithlá. Nó, is féidir leat do [ Phinsean Stáit (Ranníocach) a iarchur
](https://www.citizensinformation.ie/en/social-welfare/older-and-retired-
people/deferring-your-state-pension-contributory/) suas go dtí do 70ú
breithlá.
