###  Faoiseamh d’Áit Chónaithe Phríobháideach Phríomha

D’fhéadfá bheith díolmhaithe ó CGC má dhéanann tú réadmhaoin ar leat í agus
inar chónaigh tú mar do phríomháit chónaithe nó an t-aon áit chónaithe atá
agat, a dhiúscairt.

D’fhéadfadh an faoiseamh seo a bheith i gceist freisin má dhéanann tú
réadmhaoin a dhiúscairt a sholáthair tú saor in aisce do thuismitheoir
baintrí/baintreach fir nó do ghaol ar éagumas lena húsáid mar an t-aon áit
chónaithe atá acu.

Tá roinnt srianta ann a bhaineann le Faoiseamh d’Áit Chónaithe Phríobháideach
Phríomha, an srian sin san áireamh nach féidir leat an faoiseamh a éileamh ach
don mhéid seo a leanas:

  * An chuid sin den áit chónaithe a d’úsáid tú mar d’áit chónaithe 
  * An t-am a chónaigh tú sa réadmhaoin, agus tá roinnt eisceachtaí ann d’obair nó ar chúiseanna sláinte 
  * Luach na réadmhaoine, agus an úsáid a bhaineann tú aisti faoi láthair á cur san áireamh, seachas acmhainn forbartha na réadmhaoine 

Cuireann na Coimisinéirí Ioncaim eolas breise agus samplaí ar fáil
d’Fhaoiseamh d’Áit Chónaithe Phríobháideach Phríomha agus na srianta a
chuirtear air.
