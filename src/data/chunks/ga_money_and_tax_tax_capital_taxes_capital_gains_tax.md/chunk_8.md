###  Asbhaintí

Is féidir leat costais incheadaithe a asbhaint ón ngnóthachan inmhuirir, an
méid seo a leanas ina measc:

  * Airgead a chaith tú a chuireann luach leis an tsócmhainn 
  * Costais leis an tsócmhainn a fháil agus a dhiúscairt (mar shampla, táillí aturnae) 

B’fhéidir go mbeifeá ábalta caillteanas incheadaithe a rinne tú sa bhliain
chánach chéanna a asbhaint.

Tá an chéad €1,270 de ghnóthachain inchánach i mbliain chánach díolmhaithe ó
CGC. Má tá tú pósta nó i bpáirtnéireacht shibhialta, tá an díolúine seo ar
fáil do gach céile nó páirtnéir sibhialta, ach níl sé inaistrithe.

D’fhéadfadh Cáin Ghnóthachan Caipitiúil a bheith níos casta ná na samplaí
thuas. Ar an gcúis seo, ba cheart duit comhairle a fháil ó na Coimisinéirí
Ioncaim.

Cuireann na Coimisinéirí Ioncaim eolas breise ar fáil ar Cháin Ghnóthachan
Caipitiúil.
