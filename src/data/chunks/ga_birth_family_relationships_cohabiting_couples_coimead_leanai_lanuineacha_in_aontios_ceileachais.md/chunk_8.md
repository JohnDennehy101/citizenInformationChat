##  Cé atá in ann iarratas ar choimeád a dhéanamh chuig na cúirteanna?

Is féidir le daoine áirithe iarratas ar choimeád linbh a dhéanamh chuig na
cúirteanna lena n-áirítear:

  * Tuismitheoir linbh nach bhfuil cearta coimeádta uathoibríocha aige nó aici, nó tuismitheoir linbh ar bith nuair nach féidir leis na tuismitheoirí aontú maidir le socruithe coimeádta. Ní gá go mbeadh caomhnóireacht ag athair sula ndéanann sé iarratas ar choimeád leanaí. 
  * Gaol de chuid an linbh, mar shampla, deartháireacha, deirfiúracha, aintíní, uncailí, agus seantuismitheoirí 
  * Céile, páirtnéir sibhialta nó comhchónaitheoir tuismitheora (ar feadh 3 bliana ar a laghad) lena bhfuil cónaí ar an leanbh agus sa chás go raibh comhchaomhnóireacht ar an leanbh ann ar feadh 2 bhliain ar a laghad 
  * Duine a chónaíonn leis an leanbh, má tá cúram laethúil an linbh curtha ar fáil aige/aici ar feadh bliana ar a laghad agus nach bhfuil aon tuismitheoir nó caomhnóir toilteanach nó in ann cumhachtaí agus freagrachtaí caomhnóireachta a fheidhmiú 

Tá [ ‘Seiceálaí Cáilitheachta’ ](https://services.courts.ie/Family-
Law/arrangements-for-children/custody/custody-rights) ag an tSeirbhís
Chúirteanna ar féidir leat é a úsáid chun a fháil amach cé acu atá nó nach
bhfuil tú cáilithe chun iarratas a dhéanamh ar choimeád.
