##  Clárú le haghaidh Cárta Seirbhísí Poiblí

Tugtar clárú SAFE (Timpeallacht Creatlaí i gcomhair Fíordheimhniú Caighdeáin)
ar chlárú duine ar dhuine le haghaidh Cárta Seirbhísí Poiblí.

Má rinne tú iarratas ar íocaíocht leasa shóisialaigh (íocaíochtaí
cuardaitheora poist agus Teaghlach Aontuismitheora faoi láthair), gheobhaidh
tú litir le do choinne cláraithe SAFE. Glacann clárú SAFE thart ar 15 nóiméad
lena chríochnú agus is gnách go mbíonn sé ar siúl i d'Ionad Intreo nó d'Oifig
Bhrainse Leasa Shóisialaigh. Tá sé tábhachtach go bhfreastalaíonn tú ar do
choinne. Cabhróidh sé chun aon deacracht fhéideartha a sheachaint maidir le
rochtain a fháil ar íocaíochtaí leasa shóisialaigh amach anseo. Le linn na
coinne seo, glacfar do ghrianghraf agus cuirfear i dtaifead do shíniú do do
Chárta Seirbhísí Poiblí nua, a chuirfear sa phost chuig do sheoladh baile. Ina
theannta sin, iarrfar ort freagraí a thabhairt ar roinnt ceisteanna slándála.

Ní mór duit roinnt cáipéisí a thabhairt leat chuig do choinne le d’aitheantas
agus do sheoladh a chruthú. Ba cheart duit litir dheimhnithe an choinne a
thabhairt leat freisin, agus do ghuthán póca má bhíonn ceann agat. Ciallaíonn
guthán póca gur féidir leis an an roinn d’uimhir a dhearbhú. Beidh dearbhú
gutháin ag teastáil chun rochtain a fháil ar sheirbhísí poiblí ar-líne.

Caitheann tú d’aitheantas a chruthú chun íocaíocht nó sochar leasa
shóisialaigh a fháil. Meastar gur fhíordheimhnigh tú d’aitheantas má
chomhlíonann tú leis an bpróiseas clárúcháin SAF nuair a iarrtar amhlaidh.
Mura gcomhlíonann tú leis an bpróiseas clárúcháin SAFE is féidir d’íocaíochtaí
leasa shóisialaigh (lena n-áirítear Sochar Linbh) agus/nó do theidlíochtaí
leasa shóisialaigh (ar nó an tSaorthaistil) a chur ar fionraí.
