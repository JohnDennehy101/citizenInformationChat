##  Réamhrá

Má tá díospóid agat le cuideachta in Éirinn nó in áit eile san AE ar chóir
duit iarracht a dhéanamh ar dtús leis an bhfadhb a réiteach go díreach leis an
gcuideachta.

Má theipeann air seo, féadfaidh tú do chás a thabhairt chun na cúirte. Tá [
cúirt na n-éileamh beag ](/ga/justice/courts-system/small-claims-court/) an-
úsáideach le haghaidh éileamh ar fiú níos lú ná €2,000 iad.

Is rogha eile í réiteach malartach díospóide (ADR) a úsáid. Baineann roinnt
gnóthaí le scéim ADR a chuideoidh leat d’fhadhb a réiteach gan a bheith ort
dul chun na cúirte.

Clúdaíonn an téarma ADR raon leathan próiseas atá dírithe ar aighnis a
réiteach lasmuigh den chúirt. Áirítear leo idirghabháil, eadráin agus
comhréiteach. Tá tríú páirtí neamhspleách i gceist leis an bpróiseas a
chuidíonn leat agus leis an ngnó teacht ar réiteach ar d’aighneas.

Tugtar eagraíochtaí um réiteach malartach díospóide (ADR) ar eagraíochtaí a
sholáthraíonn bealaí malartacha chun díospóidí tromchúiseacha a réiteach.
