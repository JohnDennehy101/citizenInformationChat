##  Cé ba cheart dom a chur ar an eolas faoin mbás?

Ba cheart duit a rá le roinnt institiúidí Stáit go bhfuair an duine bás. Má
bhí pinsean Stáit nó íocaíocht leasa shóisialaigh eile á fháil ag an duine, ní
mór duit an Roinn Coimirce Sóisialaí (RCS) a chur ar an eolas go bhfuair siad
bás. Caithfidh tú an RCS a chur ar an eolas freisin má bhí Liúntas Cúramóra nó
Sochar Cúramóra á fháil agat as aire a thabhairt dóibh.

Bíonn sé an-deacair a rá le daoine eile go bhfuair duine éigin gar duit bás.
Féadfaidh tú a iarraidh ar chara nó ar bhall teaghlaigh cabhrú leat teagmháil
a dhéanamh le cairde, comhghleacaithe oibre agus teaghlach an duine. Is gnách
é fógra a chur i nuachtán áitiúil nó náisiúnta nuair a fhaigheann duine bás
chun daoine a chur ar an eolas faoi. Is minic a dhéantar é seo ar líne anois
trí sheirbhísí mar RIP.ie.. Is féidir le do stiúrthóir sochraide cabhrú leat
leis seo.
