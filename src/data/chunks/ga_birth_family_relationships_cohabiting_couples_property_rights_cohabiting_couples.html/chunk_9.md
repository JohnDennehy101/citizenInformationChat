##  Comhairle dlí a fháil

Má tá réadmhaoin á ceannach (nó má tá tú ag machnamh faoi réadmhaoin a
cheannach) le do pháirtnéir, ba cheart duit comhairle dlí a fháil chun an
rogha úinéireachta is fearr a aimsiú duit.

Is féidir le táillí aturnaetha a bheith an-éagsúil, mar sin, moltar duit an
margadh is fearr a chuardach agus roinnt luachana a fháil sula ndéanann tú
cinneadh faoi cén t-aturnae ba mhaith leat a úsáid. Is féidir leat teacht ar
shonraí teagmhála d’aturnaetha a fháil ar láithreán gréasáin an Dlí-Chumainn.

Is féidir leat teagmháil a dhéanamh leis an ionad dlí is gaire duit chun
teacht ar eolas ar Chúnamh Dlí. Má tá tú incháilithe do chúnamh agus comhairle
dlí a fháil ón mBord um Chúnamh Dlíthiúil, is ngách go mbeidh ort
ranníocaíocht a íoc i dtreo na gcostas.

Eagraíocht neamhspleách dheonach iad Ionaid Comhairle Dlí Saor in Aisce
(ICDSAanna) a oibríonn líonra de chlinicí comhairle dlí ar fud na tíre. Tá na
clinicí seo faoi rún, saor in aisce agus ar oscailt do chách. Déan teagmháil
leis an Ionad um Fhaisnéis do Shaoránaigh is gaire duit chun teacht ar
fhaisnéis ar sheirbhísí ICDSA i do cheantar. Cuireann ICDS líne eolais agus
atreoraithe ar fáil freisin i rith uaireanta oifige chun teacht ar eolas
bunúsach faoin dlí.
