English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Coiriúil
](/ga/justice/criminal-law/) > [ Cionta Choiriúil ](/ga/justice/criminal-
law/criminal-offences/) > Íomhánna dlúthphearsanta a roinnt gan toiliú

#  Íomhánna dlúthphearsanta a roinnt gan toiliú

  * Réamhrá 
  * Cad í íomhá dhlúthphearsanta? 
  * Cosaint bhreise d’íospartaighlíomhnaithe 
  * Cé leis a ndéanfaidh meteagmháil? 

##  Réamhrá

Ón 9 Feabhra 2021i leith, tá dlíthe nua i bhfeidhm maidir le híomhánna
dlúthphearsanta a roinnt gan toiliú an duine ata sna híomhánna. Má dhéanann tú
íomhánna dlúthphearsanta a thaifeadadh, a dháileadh nó a fhoilsiú gan cead an
duine atá le feiceáil sna híomhánna (ar a dtugtar ábhar na n-íomhánna
uaireanta), tá tú ciontach i gcion.

Ag brath ar cad ata i gceist agat leis na híomhánna a roinnt, féadfaidh tú
uasphianbhreith príosúin suas le 7 mbliana a bheith gearrtha ort. Tá cosaintí
curtha i bhfeidhm chun a chinntiú nach ndéanfar dochar don íospartach
líomhnaithe ná é/í a náiriú a thuilleadh le linn aon ionchúisimh.

##  Cad í íomhá dhlúthphearsanta?

Tá sainmhíniú ginearálta ar íomhánna dlúthphearsanta san Acht um Chiapadh,
Cumarsáid Dhíobhálach agus Cionta Gaolmhara 2020, ar a dtugtar “Coco’s Law”
freisin.

Cuimsíonn íomhánna dlúthphearsanta aon ghrianghraf nó físeán de:

•Baill ghiniúna, masa nó réigiún anasach duine (agus, i gcás na mban, a
gcíocha)

•An fo-éadaí a chlúdaíonn na codanna seo den cholainn

•Duine nocht

•Duine ag gabháil d'aon chineál gníomhaíochta gnéis

###  Cionta

Tá 2 chion coiriúla ar leithligh ann maidir le híomhánna dlúthphearsanta a
dhéanann díobháil a ghlacadh nó a roinnt. Is féidir go leor cineálacha
díobhála a dhéanamh ach áirítear ann aon rud a chuireann isteach go mór ar
shíocháin nó ar phríobháideacht an íospartaigh, nó a chuireann imní nó anacair
air/uirthi.

###  1\. Intinn díobháil a dhéanamh

Is é an chéad chion atá níos tromchúisí ná íomhá dhlúthphearsanta a dháileadh,
a fhoilsiú nó bagairt a dhéanamh íomhá dhlúthphearsanta a dháileadh nó a
fhoilsiú gan toiliú agus é i gceist ag an duine díobháil a dhéanamh nó a
bheith meargánta i dtaobh díobháil a bheith déanta (fios a bheith agat ach gan
é i gceist agat go ndéanfaí díobhála). Uaireanta tugtar pornagrafaíocht
díoltais air seo.

Má chiontaítear tú sa chion seo, féadfar fíneáil aicme A nó uastéarma príosúin
12 mhí nó an dá rud a ghearradh ort sa Chúirt Dúiche. Is féidir leaganacha
níos tromchúisí den chion a ionchúiseamh sa Chúirt Chuarda, mar shampla nuair
a scaoiltear líon mór íomhánna dlúthphearsanta nó nuair a roinntear na
híomhánna dlúthphearsanta go forleathan. Má chiontaítear tú sa chion seo sa
Chúirt Chuarda, féadfar fíneáil neamhtheoranta nó uastéarma príosúin 7 mbliana
nó an dá rud a ghearradh ort.

###  2\. Gan intinn shonrach díobháil a dhéanamh

Is é an dara cion, nach bhfuil chomh tromchúiseach, íomhá dlúthphearsanta a
thaifeadadh, a dháileadh nó a fhoilsiú gan toiliú fiú mura raibh rún sonrach
ann díobháil a dhéanamh. Chlúdódh an cion seo cásanna mar shampla íomhánna
pearsanta de dhuine nach bhfuil aithne agat air/uirthi a roinnt.

Mar shampla, b’fhéidir go bhfaighidh tú íomhá pearsanta de dhuine nach bhfuil
aithne agat air i dteachtaireacht ar na meáin shóisialta. Má athfhoilsíonn tú
an íomhá sin gan cead an duine, d’fhéadfaí go ndlífí tú faoi ionchúiseamh
faoin gcion seo, fiú mura raibh sé ar intinn agat dochar a dhéanamh don duine
atá san íomhá.

Má chiontaítear tú sa chion seo, féadfar fíneáil aicme A nó uastéarma príosúin
12 mhí nó an dá rud a ghearradh ort sa Chúirt Dúiche.

###  Ionchúiseamh i gcás leanaí

Ní féidir aon leanbh faoi 17 mbliana d’aois a ionchúiseamh faoin Acht ach
amháin le toiliú an Stiúrthóra Ionchúiseamh Poiblí.

##  Cosaint bhreise d’íospartaighlíomhnaithe

Má ionchúisítear duine as na cionta coiriúla seo, tugtar anaithnideacht don
íospartach líomhnaithe - ciallaíonn sé sin nach féidir é/í a ainmniú nó a
aithint.

Mura gceadaíonn cúirt céannacht an íospartaigh líomhnaithe a fhoilsiú, féadfar
aon duine a ainmníonn nó a fhoilsíonn aon fhaisnéis ar dóigh go n-aithneofar
an t-íospartach líomhnaithe a ionchúiseamh i gcion coiriúil freisin.

Má fhaightear ciontach tú sa chion íospartach líomhnaithe a aithint, féadfar
fíneáil aicme B nó uastéarma príosúin 12 mhí nó an dá rud a ghearradh ort sa
Chúirt Dúiche. Má fhaightear ciontach tú sa chion seo sa Chúirt Chuarda,
féadfar fíneáil neamhtheoranta nó téarma príosúin 3 bliana nó an dá rud a
ghearradh ort.

##  Cé leis a ndéanfaidh meteagmháil?

Má chreideann tú go bhfuil íomhánna dlúthphearsanta á roinnt go
neamhdhleathach, ba cheart duit é a thuairisciú do Gharda Síochána, an fórsa
póilíneachta náisiúnta.

###

###  Garda Síochána

Páirc an Fhionnuisce  
Baile Átha Cliath 8  
D08 HN3X  
Éireann

**Teil:** 01 6660000; Garda Confidential: 1800 666 111

**Láithreán Gréasáin:** [ https://www.garda.ie/en/ ](https://www.garda.ie/en/)

_**Dáta an Leasaithe Deireanaigh:** 18 Bealtaine 2021 _

[
](https://facebook.com/sharer/sharer.php?u=https://www.citizensinformation.ie/ga/justice/criminal-
law/criminal-offences/sharing-of-intimate-images-without-
consent/?utm_source=sharebutton_facebook) [
](https://twitter.com/intent/tweet/?text=%C3%8Domh%C3%A1nna%20dl%C3%BAthphearsanta%20a%20roinnt%20gan%20toili%C3%BA&url=https://www.citizensinformation.ie/ga/justice/criminal-
law/criminal-offences/sharing-of-intimate-images-without-
consent/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/criminal-
law/criminal-offences/sharing-of-intimate-images-without-
consent/?utm_source=sharebutton_whatsapp) [
](mailto:?subject=%C3%8Domh%C3%A1nna%20dl%C3%BAthphearsanta%20a%20roinnt%20gan%20toili%C3%BA&body=https://www.citizensinformation.ie/ga/justice/criminal-
law/criminal-offences/sharing-of-intimate-images-without-
consent/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Teorainneacha ama chun imeachtaí coiriúla a thosú_ ](/ga/justice/criminal-law/criminal-trial/time-limitations/)

Tá cur síos anseo ar na téarmaí ama le tús a chur le cás coiriúil.

  * [ _Fíneálacha uasta ar ciontú achomair_ ](/ga/justice/criminal-law/criminal-trial/fines-for-criminal-offences/)

Is ann do 5 aicme d’fhineáil uasta a bhaineann le ciontuithe achomair.

  * [ _Cinntí a dhéanann an tAire Dlí agus Cirt agus Comhionnanais maidir le cosaint idirnáisiúnta_ ](/ga/moving-country/asylum-seekers-and-refugees/the-asylum-process-in-ireland/minister-for-justice/)

Cuireann an doiciméad seo síos ar ról an Aire Dlí, Cirt agus Comhionnanais i
mbronnadh na cosanta idirnáisiúnta (stádas teifigh nó cosaint thánaisteach)
agus na cearta dlíthiúla atá ag duine ar a mbronnadh cosaint idirnáisiúnta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

