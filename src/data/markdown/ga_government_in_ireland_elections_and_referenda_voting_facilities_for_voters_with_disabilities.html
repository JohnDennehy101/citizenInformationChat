English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Toghcháin agus Reifrinn ](/ga/government-in-ireland/elections-
and-referenda/) > [ Vótáil ](/ga/government-in-ireland/elections-and-
referenda/voting/) > Na háiseanna do vótálaithe le míchumais

#  Na háiseanna do vótálaithe le míchumais

  * Réamhrá 
  * Inrochtaineacht stáisiúnvótála 
  * Vótáil ag stáisiún vótálaeile 
  * Do vóta a chaitheamh 
  * Iarratas a dhéanamh ar vóta achaitheamh ón mbaile 
  * Conas vóta a chaitheamh sa phost 
  * Conas vóta a chaitheamh ó ospidéalnó teach altranais 
  * Cá háit a ndéanfaidh méiarratas 

##  Réamhrá

Tá socruithe i bhfeidhm do dhaoine faoi mhíchumas fisiciúil, ar a bhfuil
breoiteacht, lagú amhairc, nó atá faoi mhíchumas léitheoireachta agus
scríbhneoireachta, lena cheadú duit an ceart atá agat a chleachtadh chun vóta
a chaitheamh. Is féidir leat an méid seo a leanas a dhéanamh:

  * An stáisiún vótála ina gcaitheann tú vóta a athrú 
  * Compánach a bheith agat le cabhrú leat vóta a chaitheamh nó is féidir leis an oifigeach ceannais cabhrú leat vóta a chaitheamh 
  * Vóta a chaitheamh trí úsáid a bhaint as páipéar ballóide teimpléid má tá lagú amhairc ort 
  * Vóta a chaitheamh sa phost 
  * Vóta a chaitheamh ag ospidéal, teach altranais nó ina mhacasamhail d’institiúid, má chónaíonn tú ann. 

##  Inrochtaineacht stáisiúnvótála

Nuair is féidir, bíonn stáisiúin vótála lonnaithe i bhfoirgnimh atá inrochtana
do dhaoine faoi mhíchumas. Caithfidh stáisiúin vótála a bheith ar leibhéal
urlár na talún i gcónaí. Is féidir rampaí sealadacha a shuiteáil chun rochtain
a éascú.

Is gnách go ndeartar urrann vótála i stáisiúin vótála do dhaoine atá ina
seasamh. Caithfidh an ceann comhairimh (an duine atá freagrach as an toghchán
nó an reifreann i do thoghcheantar a eagrú) tábla agus cathaoir a chur ar fáil
do vótálaithe ar gá dóibh suí síos.

##  Vótáil ag stáisiún vótálaeile

Tabharfaidh an ceann comhairimh fógra poiblí faoi na stáisiúin vótála go léir
sa toghcheantar nach bhfuil inrochtana d’úsáideoirí cathaoir rothaí. Má bhíonn
deacracht agat rochtain a fháil ar do stáisiún vótála áitiúil, is féidir leat
iarratas a dhéanamh i scríbhinn leis an gceann comhairimh ar a laghad
seachtain roimh lá na vótála chun cead a fháil vóta a chaitheamh ag stáisiún
vótála sa toghcheantar céanna. Is é an ceann comhairimh i mBaile Átha Cliath
agus i gCorcaigh sirriam na cathrach nó an chontae. I gcontaetha eile, is é an
cláraitheoir contae a dhéanann seo.

Le cabhrú leis an gceann comhairimh stáisiún eile oiriúnach a roghnú, ba
cheart duit a mhíniú i d’iarratas an fáth nach féidir leat teacht ar do
stáisiún áitiúil. Más féidir, ba cheart duit stáisiún vótála eile a mholadh
atá inrochtana agus áisiúil duit. Seolfaidh an ceann comhairimh údarú scríofa
ar aghaidh chugat le vóta a chaitheamh ag stáisiún vótála eile, agus is
iondúil gurb é seo an ceann a mhol tú. Ba cheart duit an t-údarú seo a
sholáthar (anuas ar an ngnáthfhianaise i leith aitheantais) nuair a théann tú
chun vóta a chaitheamh. A luaithe a sannadh stáisiún eile vótála duit, ní
féidir leat vóta a chaitheamh ag do stáisiún áitiúil.

##  Do vóta a chaitheamh

Cúnamh a fháil le vótáil ag stáisiún vótála

Is é an t-oifigeach ceannais an duine atá freagrach as an vótáil a dhéanamh ag
stáisiún vótála. D’fhéadfadh oifigeach ceannais maoirseachta a bheith ar
dualgas freisin – áirítear lena bhfreagrachtaí maoirseacht a dhéanamh ar na
socruithe do vótálaithe faoi mhíchumas. Is féidir leat iarraidh ar an
oifigeach ceannais maoirseachta má theastaíonn cúnamh uait.

Tá rialacha diana ann lena chinntiú go gcoimeádtar rúndacht agus slándáil na
ballóide. Tá an dlí sonrach faoi na saghsanna na vótálaithe ar féidir cabhrú
leo vóta a chaitheamh; conas a fhéadtar cabhrú leo; agus cé ar féidir cabhrú
leo. Ní foláir don oifigeach ceannais an dlí a chur i bhfeidhm. Tá an dlí ann
chun a bheith cinnte go mbeidh tú in ann do vóta a chaitheamh ar an mbealach
is mian leat, agus chun go mbeidh sé coinnithe faoi rún.

Ag brath ar an gcineál míchumais atá agat, d'fhéadfadh cúnamh a bheith curtha
ar fáil duit ar thrí bhealach:

  * Vótáil le compánach 
  * cúnamh ón oifigeach ceannais 
  * Teimpléad de pháipéar ballóide a úsáid 

###  Vótáil le compánach

Má tá tú faoi lagú amhairc nó faoi mhíchumas fisiciúil nó má tá deacracht
litearthachta agat a chuireann cosc ort vótáil gan chúnamh, d’fhéadfá
compánach a thabhairt leat leis an bpáipéar ballóide a mharcáil duit.
Caithfidh an duine seo a bheith ar a laghad 16 bliana d’aois. Ní féidir leo a
bheith ina n-iarrthóir toghcháin nó ina ngníomhaire d’iarrthóir. Ní fhéadfaidh
siad cúnamh a thabhairt do níos mó ná beirt daoine ag toghchán ar leith. Mura
gcreideann an t-oifigeach ceannais go bhfuil an duine a roghnaíonn tú
incháilithe gníomhú mar chompánach, is féidir le duine eile gníomhú mar do
chompánach nó is féidir leat iarraidh ar an oifigeach ceannais cabhrú leat.

Nuair a thugann compánach cúnamh duit, téann siad isteach in urrann vótála
leat agus insíonn tú dóibh conas an bhallóid a mharcáil. Cuireann an compánach
an páipéar ballóide marcáilte sa bhosca ballóide ansin.

###  Cúnamh a fháil ón oifigeach ceannais

Má tá tú faoi lagú amhairc nó faoi mhíchumas fisiciúil nó má tá deacracht
litearthachta agat a chuireann cosc ort vótáil gan chúnamh, is féidir leis an
oifigeach ceannais cabhrú leat an páipéar ballóide a mharcáil.

Téann an t-oifigeach ceannais agus na gníomhairí pearsanaíochta leat go dtí
áit sa stáisiún vótála nach féidir le comhrá ar gnáthghlór a chloisteáil ann.
(Ionadaí iarrthóra é gníomhaire pearsanaíochta a dhéanann maoirseacht ar an
vótáil agus a cabhraíonn le cosc a chur ar chionta toghcháin.)

Más gá, cuirfidh an t-oifigeach ceannais iontráil go dtí an stáisiún vótála ar
fionraí agus déanfaidh siad daoine a bhaint den áit, lena chinntiú nach féidir
le duine ar bith do rogha vótála a chloisteáil. Tá na gníomhairí
pearsanaíochta ann mar fhinnéithe lena chinntiú go leanann an t-oifigeach
ceannais do threoracha. Faoi mar a bhíonn i gceist le gach duine atá bainteach
i vótáil, tá oibleagáid reachtúil ann ar ghníomhairí pearsanaíochta do vóta a
choimeád rúnda.

Fiafraíonn an t-oifigeach ceannais díot cén vóta ba mhaith leat a chaitheamh
agus déanann siad do roghanna a mharcáil ar an bpáipéar ballóide de réir do
rogha. Léifidh siad aon eolas ón bpáipéar ballóide a m’fhéidir go mbeidh ort a
chloisteáil chun do chinneadh a dhéanamh. Cuireann siad an páipéar ballóide
isteach sa bhosca ballóide ansin.

Cuirtear cosc sa dlí ar oifigeach ceannais ó ghníomhú ar aon treoracha scríofa
a fhaightear ó vótálaí. Is amhlaidh atá seo mar gheall go bhféadfadh gur
scríobh nó gur athraigh duine eile na treoracha agus ba dheacra a bheadh sé a
chinntiú go raibh do vóta á chaitheamh ar an mbealach a theastaíonn uait.

Más mian leat go gcabhróidh an t-oifigeach ceannais leat vóta a chaitheamh, ba
cheart duit cuairt a thabhairt ar an stáisiún vótála i bhfad sula ndúnfar é
istoíche. Ceadaítear sa dlí d’oifigeach ceannais iarraidh ar chúnamh a dhiúltú
i rith an dá uair an chloig dheireanacha vótála dá gcuirfeadh cabhrú le
toghthóir amháin cosc ar dhaoine eile ó vótáil. Ní bhaineann an srianadh seo
le vótáil ag compánach - is féidir cabhrú leat vóta a chaitheamh ag compánach
ag aon tráth i rith na n-uaireanta vótála.

###  Teimpléad de pháipéar ballóide a úsáid

Gléas trédhearcach plaisteach é páipéar ballóide teimpléid a chuirtear ar
bharr páipéar ballóide. Tá cló ardaithe agus Braille ar an teimpléad, chun gur
féidir le daoine ar a bhfuil lagú amhairc vóta a chaitheamh gan chúnamh. Is
féidir leat an rogha seo a úsáid má tá lagú amhairc ort agus mura mian leat go
gcabhróidh compánach nó oifigeach ceannais leat chun do pháipéar ballóide a
mharcáil.

Úsáidtear an teimpléad le huimhir Shaorghlao a shainaithníonn na hiarrthóirí i
do cheantar. Más mian leat éisteacht leis an eolas seo roimh lá na vótála, is
féidir leat an uimhir ghutháin a fháil ó d’údarás áitiúil nó do Cheann
Comhairimh. Is féidir leat éisteacht leis an eolas roimh lá na vótála chun go
mbeidh cur amach agat air agus/nó is féidir leat úsáid a bhaint as do ghuthán
póca chun glaoch ar an uimhir fad a bhíonn tú san urrann vótála.

Tá páipéar ballóide teimpléid ar fáil ag gach stáisiún vótála. Má insíonn tú
don oifigeach ceannais gur mhaith leat teimpléad a úsáid, tabharfar páipéar
ballóide duit a bhfuil an teimpléad ceangailte leis.

Úsáidtear cló ardaithe agus Braille leis na hoscailtí sa teimpléad a
shainaithint atá ag na háiteanna céanna leis na cearnóga ar an bpáipéar
ballóide. Déanann tú do roghanna a mharcáil ar an bpáipéar ballóide faoin
teimpléad. Tá flapa os cionn gach oscailte, chun gur féidir leat an flapa a
dhúnadh nuair a bhíonn cearnóg marcáilte agat. Nuair a chríochnaigh tú an
páipéar ballóide a mharcáil, is féidir leat é a bhaint ón teimpléad, é a
fhilleadh agus é a chur sa bhosca ballóide ar an ngnáthbhealach.

Cuireann an Roinn Tithíochta, Rialtais Áitiúil agus Oidhreachta eolas ar fáil
faoin teimpléad a úsáid. Tá níos mó sonraí ar fáil ar na teimpléid ar ncbi.ie.

##  Iarratas a dhéanamh ar vóta achaitheamh ón mbaile

Má chónaíonn tú sa bhaile agus má tá tú faoi mhíchumas fisiciúil nó má tá
breoiteacht ort a chuireann cosc ort ó fhreastal ar stáisiún vótála, is féidir
leat cáiliú do vóta a chaitheamh sa phost. Caithfidh tú iarratas a dhéanamh le
d’údarás áitiúil go gcuirfear san áireamh thú ar Liosta na Vótálaithe Poist.

Má chónaíonn tú in ospidéal, i dteach altranais nó ina mhacasamhail
d’institiúid agus má tá tú faoi mhíchumas fisiciúil nó má tá breoiteacht ort a
chuireann cosc ort ó fhreastal ar an stáisiún vótála, is féidir leat vóta a
chaitheamh ag an ospidéal nó ag teach altranais. Caithfidh tú iarratas a
dhéanamh le d’údarás áitiúil go gcuirfear san áireamh thú ar Liosta na
Vótálaithe Speisialta.

Má tá tú ar Liosta na Vótálaithe Poist nó Speisialta don bhliain reatha,
gheobhaidh tú foirm iarratais, de ghnáth, sa phost. Mura bhfaigheann tú, is
féidir leat ceann a íoslódáil ó checktheregister.ie. Tá foirmeacha ar fáil,
chomh maith, ó na húdaráis áitiúla, oifig an phoist, stáisiúin Ghardaí agus na
leabharlanna poiblí go léir. Déantar soláthar ar an bhfoirm iarratais do
theastas dochtúra, nach dteastaíonn, de ghnáth, ach do do chéad iarratas.

Caithfear iarratais atá le cuimsiú san liosta ábhartha a sheoladh chuig
d’údarás áitiúil. Caithfidh an t-údarás áitiúil d’iarratas a fháil faoi na
dátaí seo a leanas, ar a dhéanaí:

  * I gcás olltoghcháin, 2 lá i ndiaidh dháta díscaoilte na Dála 
  * I gcás fhothoghchán na Dála, 2 lá i ndiaidh dháta an ordaithe a cheapann lá na vótála 
  * I gcás toghcháin nó reifrinn eile, 22 lá (gan an Domhnach agus saoirí poiblí a áireamh) roimh lá na vótála 

Is féidir leat níos mó a léamh faoi seo inár gcáipéis ar chlárú chun vóta a
chaitheamh.

##  Conas vóta a chaitheamh sa phost

Go luath roimh lá na vótála, seolfar na cáipéisí seo a leanas chugat:

  * Páipéar ballóide 
  * Fáltas don pháipéar ballóide 
  * Clúdach litreach don pháipéar ballóide marcáilte 
  * Clúdach litreach níos mó ar a bhfuil seoladh an chinn chomhairimh. 

Nuair a mharcáil tú an páipéar ballóide, cuir isteach é sa chlúdach litreach
ar a bhfuil “Clúdach Litreach an Pháipéir Bhallóide” agus séalaigh é. Cuireann
tú an clúdach litreach seo agus an fáltas líonta don pháipéar ballóide isteach
ansin sa chlúdach litreach móra ar a bhfuil seoladh an chinn chomhairimh,
séalaíonn tú é agus seolann tú sa phost é. Caithfear an páipéar ballóide a
sheoladh sa phost; ní féidir é a thabhairt go díreach don cheann comhairimh

##  Conas vóta a chaitheamh ó ospidéalnó teach altranais

Cuirfear thú ar an eolas ar an lá agus ar an am (tuairim is) a ghlaofaidh
oifigeach ceannais speisialta ort ag an ospidéal nó ag an teach altranais lena
cheadú duit vóta a chaitheamh go gairid roimh lá na vótála. Taispeánfaidh an
t-oifigeach seo fianaise duit i leith a n-aitheantais agus barántas ceapacháin
duit nuair a thagann siad i láthair. Gabhfaidh Garda leo, arb é a ról na
páipéir bhallóide a chosaint (ar an mbealach céanna a dhéantar sin i stáisiún
vótála) agus chun gníomhú mar fhinné neamhspleách lena chinntiú go dtugtar
faoin nós imeachta vótála i gceart.

Ní féidir leis an oifigeach ceannais agus an Garda a bheith i láthair nuair a
chaitheann tú do vóta. Tabharfaidh an t-oifigeach ceannais dearbhú aitheantais
duit, a mbeidh siad ina bhfinné air duit. Marcálann tú an páipéar ballóide
ansin go rúnda agus cuireann tú sa chlúdach litreach speisialta é, dúnann tú
an clúdach litreach agus tugann tú é don oifigeach ceannais.

Má theastaíonn cabhair uait le vótáil, tabharfaidh an t-oifigeach ceannais
speisialta é ar an mbealach céanna a thugtar cúnamh ag stáisiún vótála.

##  Cá háit a ndéanfaidh méiarratas

###  Rannóg Toghchórais

An Roinn Tithíochta, Rialtais Áitúil agus Oidhreachta

Teach an Chustaim  
Baile Átha Cliath 1  
D01 W6X0  
Éire

**Teil:** (01) 888 2000

**Lóghlao:** 1890 20 20 21

**R-phost:** [ franchise@housing.gov.ie ](mailto:franchise@housing.gov.ie)

_**Dáta an Leasaithe Deireanaigh:** 20 Lúnasa 2024 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/elections-and-referenda/voting/facilities-for-voters-with-
disabilities/?utm_source=sharebutton_facebook) [
](https://twitter.com/intent/tweet/?text=Na%20h%C3%A1iseanna%20do%20v%C3%B3t%C3%A1laithe%20le%20m%C3%ADchumais&url=https://www.citizensinformation.ie/ga/government-
in-ireland/elections-and-referenda/voting/facilities-for-voters-with-
disabilities/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/elections-and-referenda/voting/facilities-for-voters-with-
disabilities/?utm_source=sharebutton_whatsapp) [
](mailto:?subject=Na%20h%C3%A1iseanna%20do%20v%C3%B3t%C3%A1laithe%20le%20m%C3%ADchumais&body=https://www.citizensinformation.ie/ga/government-
in-ireland/elections-and-referenda/voting/facilities-for-voters-with-
disabilities/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Na háiseanna páirceála do dhaoine le míchumas_ ](/ga/travel-and-recreation/traffic-and-parking/parking-facilities-for-people-with-disabilities/)

Sa doiciméad seo déantar cur síos ar na háiseanna páirceála atá leagtha amach
do dhaoine le míchumas, atá ar fáil ar fud na tíre.

  * [ _Measúnú ar riachtanais do dhaoine faoi mhíchumas_ ](/ga/health/health-services/health-services-for-people-with-disabilities/assessment-of-need-for-people-with-disabilites/)

Forálann an tAcht um Míchumas 2005, i measc nithe eile, go ndéanfar measúnú ar
riachtanais do dhaoine faoi mhíchumas. Faigh amach conas a dhéantar an
measúnú.

  * [ _Rialú seirbhísí cónaithe do dhaoine faoi mhíchumas_ ](/ga/health/health-services/health-services-for-people-with-disabilities/regulation-residential-care-people-with-disabilities/)

Ní foláir go sásaíonn na seirbhísí cónaitheacha do dhaoine le míchumais
caighdeáin áirithe. Is é an tÚdarás um Fhaisnéis agus Cáilíocht Sláinte (HIQA)
a bhíonn freagrach as a gclárúchán agus a gcigireacht.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

