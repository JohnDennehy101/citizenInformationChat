English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Airgeadas pearsanta ](/ga/money-and-tax/personal-finance/) > [ Pinsin
](/ga/money-and-tax/personal-finance/pensions/) > An tOmbudsman Seirbhísí
Airgeadais agus Pinsean

#  An tOmbudsman Seirbhísí Airgeadais agus Pinsean

  * Réamhrá 
  * Rialacha 
  * Rataí 
  * Conas gearán a dhéanamah 
  * Cá háit a ndéanfaidh méiarratas 

##  Réamhrá

Tá sé de chumhacht ag an Ombudsman um Sheirbhísí Airgeadais agus Pinsean do
ghearáin maidir le díospóidí fíorais nó dlí agus earráidí maidir le scéimeanna
pinsean ceirde, Cuntais Choigiltis Scoir Phearsanta (CCSP) agus Conarthaí
Blianachta Scoir (RACanna) a fhiosrú agus a chinneadh. Tá an chumhacht ag an
Ombudsman é a thabhairt.

Tá sé de chumhacht ag an Ombudsman um Sheirbhísí Airgeadais agus Pinsean aon
treoracha cuí a thabhairt le réiteach a fháil ar an ngearán nó easaontas agus
cúiteamh airgeadais a thabhairt ach ní féidir leis an tsuim seo a bheith níos
mó ná an sochar caillte faoin scéim phinsin saothair nó Cuntas Pearsanta
Coigiltis Scoir. Ní bheidh sé de chumhacht ag an Ombudsman costais dlíthiúla a
bhronnadh. Ní mór do na páirtithe ar fad cloí le cinneadh an Ombudsman faoi
réir ag an gceart atá ag na páirtithe ar fad achomharc a lorg ón [ Ardchúirt
](/ga/justice/courts-system/high-court/) .

##  Rialacha

Is féidir le daoine éagsúla gearáin pinsin a dhéanamh leis an Ombudsman um
Sheirbhísí Airgeadais agus Pinsean.

D'fhéadfá bheith

  * I do bhall, comhalta seachtrach nó iarbhall de scéim pinsin 
  * I do chleithiúnaí marthanach comhalta a fuair bás 
  * I do rannpháirtí le CCSP 
  * I d'ionadaí pearsanta comhalta nó ranníocóra a fuair bás 
  * I do bhaintreach, bhaintreach fir, chéile marthanach nó pháirtnéir sibhialta de chuid comhalta nó ranníocóra a fuair bás 
  * I do dhuine a bhfuil teidlíocht aige faoi scéim 

Baineann teorainneacha faoi leith ama le cásanna a thabhairt chuig Ombudsman
na Seirbhísí Airgeadais agus na bPinsean. Ní mór gearáin a dhéanamh go
ginearálta laistigh de 6 bliana ó dháta an ghnímh a ndearnadh gearán faoi.

Mar sin féin, i gcás “seirbhísí airgeadais fadtéarmacha” áirithe, is faide a
bheidh tú

  * 6 bliana ó dháta na gníomhaíochta as ar eascair do ghearán nó do dhíospóid 
  * 3 bliana ón dáta ar thAinig tú ar an eolas faoin ghníomh a d'eascair do ghearán nó do dhíospóid 

Tá sé de rogha ag an Ombudsman gearán nó díospóid a mheas lasmuigh de na cláir
ama ach ní féidir dul ar ais níos faide ná an 13 Aibreán 1996. Is féidir leat
tuilleadh eolais a léamh ar an Ombudsman um Sheirbhísí Airgeadais agus Pinsean
agus a chuid seirbhísí.

##  Rataí

Níl aon táille le n-íoc as gearán a thabhairt chuig Ombudsman na Seirbhísí
Airgeadais agus na bPinsean. Mar sin féin, má dhéanann tú achomharc ar
chinneadh an Ombudsman chuig an Ard-Chúirt agus mura n-éiríonn leat, b'fhéidir
go mbeidh ort na costais dlí go léir a íoc

##  Conas gearán a dhéanamah

Má tá gearán nó díospóid agat, ba chóir duit tosú ag iarraidh é a réiteach ar
leibhéal áitiúil leis na daoine atá freagrach as an scéim pinsin, an Cuntas
Coigiltis Scoir Pearsanta (CCSP) nó an Conradh Blianachta Scoir (CCS) a
bhainistiú. Tá faisnéis faoi na céimeanna atá i gceist ar fáil sa phlean
3-chéim seo maidir le conas gearán a dhéanamh faoi sholáthróirí seirbhísí
airgeadais

Nuair atá córas ag an scéim phinsin nó an CPCS nó Conarthaí Blianachta Scoir
le theacht ar Réiteach Inmhéanach Easaontais (RIE) ní féidir le Ombudsman na
Seirbhísí Airgeadais agus na bPinsean mar riail fiosrúchán a dhéanamh maidir
leis an ngearán nó easaontas ach amháin sa chás, agus go dtí, go bhfuil an
cheist pléite ag an gcóras sin agus go bhfuil cinneadh déanta ag na
hiontaobhaithe nó bainisteoirí.

Faoi Acht na bPinsean, ní mór go mbeadh córas RIE ag na scéimeanna pinsin agus
ag na CPCS ar fad. Ní gá do pháirtithe cloí le moltaí a thagann chun cinn ó
chóras RIE.

Ní mór duit 40 lá oibre a thabhairt don soláthraí pinsin chun do ghearán a
fhreagairt. Má theipeann orthu do ghearán a réiteach, ní mór dóibh litir
fhreagartha deiridh a thabhairt duit, ag leagan amach na céimeanna atá glactha
acu.

Tar éis 40 lá oibre, mura bhfuil do ghearán réitithe agus mura bhfuair tú
litir fhreagartha deiridh, is féidir leat ansin iarraidh ar Ombudsman na
Seirbhísí Airgeadais agus na bPinsean leanúint ar aghaidh thar do cheann chun
litir fhreagartha deiridh a fháil.

Mura bhfuil tú sásta leis an toradh nuair a fhaigheann tú an litir fhreagra
deiridh, is féidir leat do ghearán a chur ar ais chuig an Ombudsman um
Sheirbhísí Airgeadais agus Pinsean. Déileálfaidh siad ansin leis an ngearán go
neamhfhoirmiúil (ag úsáid idirghabhála) nó go foirmiúil.

Tá foirm ghearáin chaighdeánach ann a chaithfidh tú a úsáid chun do ghearán a
thaisceadh leis an Ombudsman Seirbhísí Airgeadais agus Pinsean. Is féidir leat
an fhoirm a chomhlánú ar líne nó is féidir leat an fhoirm ghearáin (pdf) a
íoslódáil agus í a sheoladh tríd an bpost. Tá faisnéis faoi na céimeanna atá i
gceist ar fáil i dtreoir 3-chéim ar conas gearán a dhéanamh leis an FSPO

Déanfaidh an tOmbudsman um Sheirbhísí Airgeadais agus Pinsean athbhreithniú ar
an bhfaisnéis a chuir an dá pháirtí isteach agus déanfaidh sé breithniú ar an
gceist. Má sheasann siad le gearán, féadfaidh siad a ordú don soláthraí pinsin
an fhadhb a réiteach nó cúiteamh a íoc leat, nó iad araon. Mura seasann siad
le do ghearán, ní ordóidh siad aon ghníomh. Tá cinneadh an Ombudsman um
Sheirbhísí Airgeadais agus Pinsean ceangailteach ort féin agus ag an soláthraí
pinsin agus ní féidir achomharc a dhéanamh ina choinne ach chun na hArd-
Chúirte.

###  Cén háit a ndéanfaidh tú gearán

Ba cheart duit a dhéanamh cinnte gur féidir le Ombudsman na Seirbhísí
Airgeadais agus na bPinsean fiosrúchán a dhéanamh maidir leis an ngearán nó
easaontas atá agat agus go bhfuil tusa i dteideal gearáin a dhéanamh. Ba
cheart duit ansin scríobh chuig Ombudsman na bPinsean ag míniú an ghearáin nó
easaontais agus ag insint céard a cheapann tusa gur cheart do na daoine atá
freagrach as an scéim phinsin a bhainistiú a dhéanamh le rudaí a chur ina
gceart.

Tá gnáthfhoirm ghearáin ar fáil, atá ceadaithe ag an Aire Coimirce Sóisialaí,
nach mór duit úsáid a bhaint aisti. Tá an fhoirm seo ar fáil [ anseo
](http://www.pensionsombudsman.ie/cms/index.php?q=forms) , ó Oifig Ombudman na
bPinsean nó ó [ tÚdarás Pinsean ](http://www.pensionsboard.ie) , Teach
Verschoyle, 28/30 Sráid an Mhóta Uachtarach, Baile Átha Cliath 2, Teil: (01)
613 1900, Facs: (01) 631 8602.

Ba cheart duit gach cáipéis chuí agus comhfhreagras (is leor cóipeanna) a chur
leis an bhfoirm, aon chomhfhreagras le do scéim phinsin, fostóir nó riarthóir
san áireamh.

Is féidir gearáin a dhéanamh tríd an bpost nó ar facs. Ní féidir gearáin a
dhéanamh ar an nguthán.

Tá cáipéis curtha le chéile ag Ombudsman na Seirbhísí Airgeadais agus na
bPinsean ar a tugtar [ Conas is féidir leis an Ombudsman na Seirbhísí
Airgeadais agus na bPinsean freastal ort (foirm pdf)
](http://www.pensionsombudsman.ie/cms/sites/default/files/Cad%20a%20fhéadann%20an%20tOmbudsman%20Pinsean%20a%20dhéanamh%20duitse?.pdf)
agus [ Gluais de Théarmaí Pinsin (foirm pdf)
](http://www.pensionsombudsman.ie/cms/sites/default/files/terms07_en.pdf) .

  

##  Cá háit a ndéanfaidh méiarratas

###  An tÚdarás Pinsean

Teach Verschoyle  
28/30 Sráid an Mhóta Íocht  
Baile Átha Cliath 2  
Éire

**Teil:** (01) 613 1900

**Láithreán Gréasáin:** [ https://www.pensionsauthority.ie/
](https://www.pensionsauthority.ie/)

**R-phost:** [ info@pensionsauthority.ie ](mailto:info@pensionsauthority.ie)

###  An tOmbudsman Seirbhísí Airgeadais agus Pinsean

3ú Úrlár  
Teach Lincoln  
Plás Lincoln  
Baile Átha Cliath 2  
D02 VH29  
Éire

**Teil:** (01) 567 7000

**Láithreán Gréasáin:** [ http://www.fspo.ie/ ](http://www.fspo.ie/)

**R-phost:** [ info@fspo.ie ](mailto:info@fspo.ie)

_**Dáta an Leasaithe Deireanaigh:** 15 Lúnasa 2019 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/personal-finance/pensions/making-a-pension-
complaint/?utm_source=sharebutton_facebook) [
](https://twitter.com/intent/tweet/?text=An%20tOmbudsman%20Seirbh%C3%ADs%C3%AD%20Airgeadais%20agus%20Pinsean&url=https://www.citizensinformation.ie/ga/money-
and-tax/personal-finance/pensions/making-a-pension-
complaint/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/personal-finance/pensions/making-a-pension-
complaint/?utm_source=sharebutton_whatsapp) [
](mailto:?subject=An%20tOmbudsman%20Seirbh%C3%ADs%C3%AD%20Airgeadais%20agus%20Pinsean&body=https://www.citizensinformation.ie/ga/money-
and-tax/personal-finance/pensions/making-a-pension-
complaint/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Gearán a dhéanamh faoi sheirbhís sláinte_ ](/ga/health/health-system/making-a-complaint-about-the-health-service-executive/)

Rialacha maidir le gearáin i gcoinne FSS agus conas gearán a dhéanamh

  * [ _Faoiseamh cánach ar phinsin_ ](/ga/money-and-tax/personal-finance/pensions/tax-relief-on-pensions/)

Féadfaidh tú faoiseamh cánach ioncaim a fháil ar do ranníocaíochtaí pinsin.
Féadfaidh tú faoiseamh cánach a fháil freisin ar íocaíocht phinsin cnapshuime
nuair a théann tú ar scor.

  * [ _Cáin, ÁSPC agus pinsin nuair a athraítear post_ ](/ga/employment/starting-work-and-changing-job/changing-job/change-job-tax-prsi/)

Tá céimeanna éagsúla ann le glacadh le linn athrú poist maidir le cáin, ÁSPC
agus pinsean.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

