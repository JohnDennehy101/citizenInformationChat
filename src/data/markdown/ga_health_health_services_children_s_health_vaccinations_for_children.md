English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Sláinte Leanaí ](/ga/health/health-
services/children-s-health/) > Tá seirbhísí vacsaínithe agus imdhíonta ar fáil
saor in aisce do pháistí agus do dhaoine óga

#  Tá seirbhísí vacsaínithe agus imdhíonta ar fáil saor in aisce do pháistí
agus do dhaoine óga

  * Réamhrá 
  * Rialacha 
  * Rataí 
  * Conas iarratas a dhéanamh 
  * Cá háit a dhéanfaidh mé iarratas 

##  Réamhrá

Tá páistí agus daoine óga i dteideal seirbhísí imdhíonta áirithe saor in
aisce. Soláthraítear na seirbhísí seo i máinliachtaí Dochtúirí Ginearálta
(DG), in ospidéil, i gclinicí sláinte an FSS nó i scoileanna (ag brath ar na
cúinsí).

Is dóigh shlán éifeachtach é imdhíonadh le cuidiú leis an gcorp galair áirithe
a chomhrac. Soláthraítear imdhíonadh trí vacsaínithe. Faoin mBunchlár um
Imdhíonadh Óige soláthraítear gach vacsaíniú agus a ndáileadh saor in aisce do
gach páiste.

Ní mór aontú na dtuismitheoirí a fháil chun vacsaínithe a dháileadh do pháistí
agus do dhaoine óga suas le 16 bliana d’aois.

Níl vacsaíniú éigeantach, ach molann an Roinn Sláinte go mór é. Ba chóir duit
aon imní a d’fhéadfadh a bheith agat a phlé le do DG/dhochtúir teaghlaigh sula
ndéanann tú aon chinneadh faoi imdhíonadh do pháiste.

##  Rialacha

###  Sceideal imdhíonta do pháistí

**Aois** |  **Áit** |  **Vacsaíniú**  
---|---|---  
2 mhí  |  DG  |  Vacsaíniú **6 in 1** ( [ diftéire ](http://www.hse.ie/eng/health/immunisation/pubinfo/babychildimm/vaccprevdisease/diphtheria/) , [ teiteanas ](http://www.hse.ie/eng/health/immunisation/pubinfo/babychildimm/vaccprevdisease/tetanus/) , [ triuch ](http://www.hse.ie/eng/health/immunisation/pubinfo/babychildimm/vaccprevdisease/whoopingcough/) , [ polaimiailítis ](http://www.hse.ie/eng/health/immunisation/pubinfo/babychildimm/vaccprevdisease/polio/) . [ HiB (Haemophilus Influenzae Cineál B agus Heipitíteas B) ](http://www.hse.ie/eng/health/immunisation/pubinfo/babychildimm/vaccprevdisease/hepb/) in aon instealladh amháin) móide vacsaíniú i gcoinne galar niúmacocúil in instealladh ar leith. Tugtar vacsaíní do naíonáin a bheirtear ó 1 Deireadh Fómhair 2016 ar aghaidh freisin i gcoinne Meiningeacocúil B agus galair rótaivíris.   
4 mhí  |  DG  |  Ina theannta sin, is amhlaidh a vacsaínítear naíonáin a rugadh roimh 1 Deireadh Fómhair 2016 i gcoinne [ Meiningeacocúil C ](http://www.hse.ie/eng/health/immunisation/pubinfo/babychildimm/vaccprevdisease/menc/) . Tugtar vacsaíní do naíonáin a bheirtear tar éis 1 Deireadh Fómhair i gcoinne Meiningeacocúil B agus galair rótaivíris.   
6 mhí  |  DG  |  **6 in 1** (diftéire, teiteanas, tiuch (pertussis), póilió, HIB (Haemophilus Influenzae cineál B) agus Heipitíteas B a thugtar mar instealladh amháin) agus vacsaín freisin i gcoinne Galair Niúmacocúil. Tugtar vacsaín do naíonáin freisin a bheirtear an 1 Deireadh Fómhair nó dá éis sin i gcoinne Meiningeacocúil C.   
12 mhí  |  DG  |  An vacsaín [ MMR (bruitíneach, leicneach agus rubella) ](http://www.hse.ie/eng/health/immunisation/pubinfo/babychildimm/vaccprevdisease/mmr/) . Ina theannta sin, tugtar an vacsaín i gcoinne Galair Niúmacocúil do naíonáin a rugadh roimh 1 Deireadh Fómhair 2016. Tugtar vacsaín i gcoinne Meiningeacocúil B do naíonáin a bheirtear an 1 Deireadh Fómhair nó dá éis sin.   
13 mhí  |  DG  |  Vacsaíniú i gcoinne Meiningíteas C agus HiB (Haemophilus Influenzae Cineál B).Tugtar an vacsaín i gcoinne Galair Niúmacocúil do naíonáin a bheirtear an 1 Deireadh Fómhair 2016 nó ina dhiaidh sin.   
4-5 bliana  |  DG nó scoil  |  4 in 1 (diftéire, teiteanas, triuch agus polaimiailítis) móide MMR (bruitíneach, leicneach agus bruitíneach dhearg)   
11-14 bliana  |  Scoil  |  Td (teiteanas agus dáileog íseal diftéire), [ Meiningíteas ACWY ](https://www.hse.ie/eng/health/immunisation/pubinfo/schoolprog/menacwy/menacwyschoolprog.html)  
Cailíní sa chéad bhliain i scoileanna dara leibhéal  |  Scoil  |  HPV (vacsaín i gcoinne an víreas daonna papilloma)   
  
##  Rataí

Tá na vacsaínithe seo ar fáil saor in aisce.

##  Conas iarratas a dhéanamh

Tá faisnéis faoi gach vacsaíniú ar fáil ó do DG, d’altra sláinte poiblí nó
d’Oifig Sláinte Áitiúil. Tháirg [ Oifig Imdhíonta Náisiúnta
](http://www.hse.ie/eng/health/immunisation/) Fheidhmeannacht na Seirbhíse
Sláinte, agus an [ tIonad Faireachais um Chosaint Sláinte
](http://www.hpsc.ie/) (HPSC) [ bileoga eolais úsáideacha do thuismitheoirí
maidir le imdhíonadh
](http://www.hse.ie/eng/health/immunisation/infomaterials/leafletstranslations/)
.

##  Cá háit a dhéanfaidh mé iarratas

De ghnáth cuirtear seirbhísí imdhíonta ar fáil do thuismitheoirí san ospidéal
inar rugadh an leanbh agus trí theagmháil leis an FSS, trí DG agus tríd an
gclár imdhíonta ar scoileanna.

Is féidir leat teagmháil a dhéanamh go díreach le d’Oifig Sláinte Áitiúil nó
le do DG chun leas a bhaint as an tseirbhís.  

_**Dáta an Leasaithe Deireanaigh:** 12 Nollaig 2019 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/children-s-health/vaccinations-for-
children/?utm_source=sharebutton_facebook) [
](https://twitter.com/intent/tweet/?text=T%C3%A1%20seirbh%C3%ADs%C3%AD%20vacsa%C3%ADnithe%20agus%20imdh%C3%ADonta%20ar%20f%C3%A1il%20saor%20in%20aisce%20do%20%20ph%C3%A1ist%C3%AD%20agus%20do%20dhaoine%20%C3%B3ga&url=https://www.citizensinformation.ie/ga/health/health-
services/children-s-health/vaccinations-for-
children/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/children-s-health/vaccinations-for-
children/?utm_source=sharebutton_whatsapp) [
](mailto:?subject=T%C3%A1%20seirbh%C3%ADs%C3%AD%20vacsa%C3%ADnithe%20agus%20imdh%C3%ADonta%20ar%20f%C3%A1il%20saor%20in%20aisce%20do%20%20ph%C3%A1ist%C3%AD%20agus%20do%20dhaoine%20%C3%B3ga&body=https://www.citizensinformation.ie/ga/health/health-
services/children-s-health/vaccinations-for-
children/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Seirbhísí meabhairshláinte do leanaí agus do dhaoine óga in Éirinn_ ](/ga/birth-family-relationships/services-and-supports-for-children/mental-health-services-children-young-people/)

Faigh amach cad iad na seirbhísí atá ar fáil agus conas teacht orthu.

  * [ _Seirbhísí Sláinte Leanaí_ ](/ga/health/health-services/children-s-health/child-health-services/)

Mínitear sa cháipéis seo faoi na seirbhísí sláinte ginearálta agus sonracha a
bhfuil páistí ina dteideal.

  * [ _Seirbhísí sláinte do leanaí réamhscoile_ ](/ga/health/health-services/children-s-health/health-services-for-preschool-children/)

Cuireann an tseirbhís sláinte phoiblí scagthástáil sláinte saor in aisce ar
fáil do leanaí faoi bhun 6 bliana d’aois. Faisnéis maidir leis an tseirbhís
seo.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

