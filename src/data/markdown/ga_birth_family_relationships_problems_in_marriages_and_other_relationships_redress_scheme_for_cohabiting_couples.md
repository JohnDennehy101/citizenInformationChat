English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Fadhbanna pósta agus caidrimh eile ](/ga/birth-
family-relationships/problems-in-marriages-and-other-relationships/) > Scéim
chúitimh do lánúineacha cómhchónaitheacha

#  Scéim chúitimh do lánúineacha cómhchónaitheacha

  * Réamhrá 
  * Comháithritheoirí 
  * Teagmháil 

##  Réamhrá

Faoin Acht um Pháirtnéireacht Shibhialta agus Cearta agus Oibleagáidí ar Leith
do Chomhchónaitheoirí 2010, tá scéim chúitimh bunaithe do lánúineacha atá ag
comhchónaí, i gcaidreamh, dlúth tiomanta ( ar dhaoine den ghnéas céanna nó ar
ghnéis dhifriúla iad) nach bhfuil pósta ar a chéile nó nach páirtithe
sibhialta dá chéile iad. Soláthraíonn an scéim chúitimh do réimse orduithe
cosúil go leathan mar atá ar fáil do lanúineacha pósta nuair a scarann nó a
cholscarann siad.

Is í an aidhm ná cosaint a sholáthar do bhall cleithiúnach ó thaobh airgeadais
de den lánúin má chuirtear críoch le caidreamh fadtéarmach comhchónaitheach
trí bhás nó trí scaradh. Tháinig an tAcht in éifeacht ar 1 Eanair 2011.

##  Comháithritheoirí

Sainmhínítear comhchónaitheoirí san Acht mar dhá aosach ar chomhghnéis nó ar
ghnéis dhifriúla iad:

  * Nach bhfuil pósta lena chéile agus nach bhfuil i bpáirtnéireacht shibhialta chláraithe 
  * Nach bhfuil gaol eatarthu laistigh de na céimeanna cosctha caidrimh (ar bhealach leathan, caidrimh a neamhcháileodh iad chun a chéile a phósadh) 
  * Atá ina gcónaí lena chéile i gcaidreamh dlúth agus tiomanta 

###  Comhchónaitheoirí cáilithe

D’fhéadfaí go mbeadh comhchónaitheoir cleithiúnach ó thaobh airgeadais de in
ann cur isteach chuig na cúirteanna ar chúiteamh má chuirtear críoch leis an
gcaidreamh trí bhás nó eile. Chun cur isteach ar chúiteamh, caithfidh tú a
bheith i do chomhchónaitheoir cáilithe, is é sin, caithfidh go raibh tú:

  * I do chomhchónaitheoir ar feadh 5 bliana ar a laghad nó 
  * I do chomhchónaitheoir ar feadh 2 bhliain má bhí leanbh agat le do pháirtnéir 

Má tá duine agaibh pósta fós, áfach, d’fhéadfaí nach bhfuil ceachtar agaibh in
bhur gcomhchónaitheoirí cáilithe go dtí go bhfuil an duine pósta ina chónaí
óna chéile óna c(h)éile do ar a laghad 4 bliana de na 5 bliana roimhe sin – in
éifeacht, go dtí go bhfuil sé nó sí i dteideal colscaradh a lorg.

Baineann na socruithe cúitimh leis na comhchónaitheoirí cáilithe sin a
gcríochnaíonn a gcaidreamh tar éis thús an Achta ar 1 Eanair 2011, ach
d’fhéadfaí go gcuirfí an t-am caite ag comhchónaí lena chéile san áireamh.

###  Orduithe cúitimh

Más comhchónaitheoir cáilithe tú, féadfaidh tú cur isteach ar orduithe ar nós
orduithe cothabhála, orduithe coigeartaithe réadmhaoine agus orduithe
coigeartaithe pinsin agus orduithe gaolmhara ar nós orduithe um astú tuillimh.
Féadfaidh tú cur isteach chomh maith go ndéanfaí soláthar ó eastát
chomhchónaitheoir básaithe. Níl aon cheart as féin agat na horduithe sin a
fháil. Féadfaidh an chúirt a leithéid d’orduithe a dhéanamh má tá sí sásta go
raibh tú cleithiúnach ó thaobh airgeadais de ar do pháirtnéir comhchónaithe.

I gcinneadh a dhéananmh, caithfidh na cúirteanna roinnt fachtóirí a chur san
áireamh, ina n-áirítear

  * Na cúinsí, riachtanais agus oibleagáidí airgeadais atá ag gach comhchónaitheoir 
  * Cearta daoine eile (ina n-áirítear cearta céilí, iarchéilí, páirtnéirí sibhialta, iar-phairtnéirí sibhialta agus leanaí cleithiúnacha de cheachtar páirtnéir) 
  * Fad agus nádúr an chaidrimh 
  * An méid ar chuir gach páirtnéir leis, go hairgeadúil agus eile 

D’fhéadfaí nach gcuirfeadh a leithéid d’orduithe isteach ar chearta céilí ná
iarchéilí. D’fhéadfaí go gcuirfidís isteach ar chearta pháirtnéirí sibhialta
nó iar-pháirtnéirí sibhialta.

Go ginearálta, caithfidh tú cur isteach ar a leithéid d’orduithe laistigh de 2
bhliain ó chríoch an chaidrimh ach caithfear iarratas ar sholáthar ó eastát ó
pháirtnéir básaithe a bheith déanta laistigh de 6 mhí d’iarratas ar dheonú
promháide. De ghnáth, téann orduithe dá leithéid in éag agus ní bheidh siad ar
fáil má phósann tú. Go ginearálta, rachaidh a leithéid d’orduithe i léig agus
ní bheidh siad ar fáil a thuilleadh má phósann tú.

###  Comhaontaithe deonacha

Féachfar ar chomhaontaithe ar chúrsaí airgeadais idir pháirtnéirí
comhchónaithe a bheith bailí má:

  * Tá comhairle dlí neamhspleách faighte ag an mbeirt agaibh nó ná comhairle dlí faighte agaibh lena chéile agus tharscaoil sibh an ceart chuig comhairle dlí neamhspleách 
  * Is éard atá sa chomhaontú ná conradh 
  * Tá an conradh sínithe ag an mbeirt agaibh 

D’fhéadfaí go bhfuil foráil nach mbaineann an scéim chúitimh leo san áireamh
sa chomhaontú. Tá sé seo difriúil ó chomhaontaithe cosúla ag lánúineacha
pósta. Ní féidir le comhaontaithe idir lánúineacha pósta ceart ceachtar páirtí
a eisiamh chun cur isteach chuig na cúirteanna d’orduithe ar leith (mar
shampla, ordú cothabhála). D’fhéadfaí go gcuirfeadh cúirt comhaontú
comhchónaitheora ar leataobh nó é a éagsúlú in gcúinsí eisceachtúla dá
dtarraingeodh a fhorfheidhmithe troméagóir. Tá comhaontaithe a ndeachaigh na
comhchónaitheoirí isteach iontu roimh thús an Achta forfheidhmithe.

##  Teagmháil

Má tá tú i gcás ina bhfuil imní ort faoi do chearta tar éis cliseadh do
chaidreamh comhchónaithe, ba cheart duit comhairle dlí a lorg. Níl táillí
abhcóide seasta in Éirinn agus is féidir leo a bheith an-éagsúl. Déan
géarsiopadóireacht agus faigh roinnt praghasanna sula ndéanfaidh tú cinneadh
ar ghnóthlacht dlíthiúil áirithe. Tá [ eolas teagmhála d’abhcóidí
](http://www.lawsociety.ie/pages/Find-a-Firm/) ar fud na hÉireann ar fáil ar
shuíomh gréasáin Dlí-Chumann na hÉireann.

Má tá tú  incháilithe do chúnamh agus do chomhairle dlí  ón mBord um Chúnamh
Dlí caithfidh tú ranníocaíocht a dhéanamh ar chostais (seachas i gcúinsí ina
bhfuil géarghá). Téigh i dteagmháil leis an [ ionad dlí is gaire duit
](http://www.legalaidboard.ie/lab/Publishing.nsf/Content/Law_Centres) d’eolas
ar Chúnamh Dlí.

Is eagraíocht neamhspleách, dheonach í ISD (Ionaid Saorchomhairle Dlí) a
oibríonn líonra clinicí comhairle dlí ar fud na tíre. Tá na clinicí seo faoi
rún, saor in aisce agus oscailte do chách. Téigh i dteagmháil leis an [ Ionad
Eolais do Shaoránaigh ](http://centres.citizensinformation.ie/) is gaire duit
d’eolas ar sheirbhísí ISD i do cheantar. Ritheann ISD líne eolais agus
atreoraithe i rith uaireanta oifige d’eolas dlí bunúsach.

###  An Bord um Chúnamh Dlíthiúil

Sráid an Chalaidh  
Cathair Saidhbhín  
Ciarraí  
V23 RD36  
Éire

**Teil:** 066 947 1000

**Lóghlao:** 0818 615 200

**Láithreán Gréasáin:** [ http://www.legalaidboard.ie
](http://www.legalaidboard.ie)

**R-phost:** [ info@legalaidboard.ie ](mailto:info@legalaidboard.ie)

###  Ionad Comhairle Dlí Saor in Aisce

85/86 Sráid Dorset Uachtarach  
Dublin 1  
D01 P9Y3  
Eire

**Teil:** +353 (0)1 906 1010

**Láithreán Gréasáin:** [ http://www.flac.ie ](http://www.flac.ie)

**Téigh i dteagmháil linn:** [ https://www.flac.ie/contact/
](https://www.flac.ie/contact/)

_**Dáta an Leasaithe Deireanaigh:** 26 Deireadh Fómhair 2018 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/problems-in-marriages-and-other-relationships/redress-
scheme-for-cohabiting-couples/?utm_source=sharebutton_facebook) [
](https://twitter.com/intent/tweet/?text=Sc%C3%A9im%20ch%C3%BAitimh%20do%20l%C3%A1n%C3%BAineacha%20c%C3%B3mhch%C3%B3naitheacha&url=https://www.citizensinformation.ie/ga/birth-
family-relationships/problems-in-marriages-and-other-relationships/redress-
scheme-for-cohabiting-couples/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/problems-in-marriages-and-other-relationships/redress-scheme-
for-cohabiting-couples/?utm_source=sharebutton_whatsapp) [
](mailto:?subject=Sc%C3%A9im%20ch%C3%BAitimh%20do%20l%C3%A1n%C3%BAineacha%20c%C3%B3mhch%C3%B3naitheacha&body=https://www.citizensinformation.ie/ga/birth-
family-relationships/problems-in-marriages-and-other-relationships/redress-
scheme-for-cohabiting-couples/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Caomhnóireacht dhlithiúil agus lánúineacha comhchónaithe_ ](/ga/birth-family-relationships/cohabiting-couples/guardianship-and-cohabiting-couples/)

An dlí in Éirinn maidir le caomhnóireacht leanaí ó neamh-phósta caidrimh.

  * [ _Na cearta atá ag lánúineacha comhchónaithe_ ](/ga/birth-family-relationships/cohabiting-couples/rights-of-cohabiting-couples/)

Níl na cearta céanna ná oibligeáidí céanna ag comhchónaitheoirí agus atá ag
teaghlach pósta nó comhpháirtíochtaí sibhialta , mar nach bhfuil sé aitheanta
faoi dhlí na Éireann.

  * [ _Cánachas ar lánúineacha comhchónaithe_ ](/ga/money-and-tax/tax/income-tax/tax-and-cohabiting-couples/)

Tá fáil anois ar na forálacha cánach a bhaineann le lanúineacha pósta ag
páirtnéirí sibhialta. Faigh amach níos mó faisnéise faoi conas a chaitear le
páirtnéirí sibhialta faoin gcód cánach.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

