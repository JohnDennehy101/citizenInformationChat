English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Gluaisteánaíocht ](/ga/travel-and-recreation/motoring/) > [
Ceadúnú Tiománaithe ](/ga/travel-and-recreation/motoring/driver-licensing/) >
Ceadúnas tiomána nó ceadúnas foghlaimeora a cailleadh, a goideadh nó a
ndearnadh damáiste dó a athsholáthar

#  Ceadúnas tiomána nó ceadúnas foghlaimeora a cailleadh, a goideadh nó a
ndearnadh damáiste dó a athsholáthar

  * Réamhrá 
  * An costas a bhaineann le do cheadúnas tiomána a athsholáthar 
  * Déan iarratas ar líne 
  * Déan iarratas go pearsanta 
  * Tuilleadh faisnéise 

##  Réamhrá

Má theastaíonn ceadúnas tiomána athsholáthair uait, déan iarratas chuig an
tSeirbhís Náisiúnta um Cheadúnais Tiomána (NDLS). Beidh an t-athsholáthar ina
chóip de do bhunchóip agus beidh sé bailí don tréimhse chéanna. Má bhí [ cód
ceadúnais tiomána speisialta ](https://www.ndls.ie/about/licence-categories-
and-codes.html#licence-codes) agat, mar shampla, ní mór duit spéaclaí a
chaitheamh agus tú ag tiomáint, beidh sé fós ann.

Tá an tÚdarás um Shábháilteacht ar Bhóithre freagrach as ceadúnú tiománaithe.
Bainistíonn an tSeirbhís Náisiúnta um Cheadúnais Tiomána (NDLS) iarratais ar
cheadúnais agus athnuachan.

Is féidir leat iarratas a dhéanamh ar líne, an bealach is tapúla, nó go
pearsanta ag oifig NDLS.

##  An costas a bhaineann le do cheadúnas tiomána a athsholáthar

Is é an táille ar cheadúnas tiomána athsholáthair nó ceadúnas foghlaimeora ná
€35.

Baineann an táille athsholáthair €35 le daoine os cionn 70 bliain má
chailltear nó má dhéantar damáiste don cheadúnas.

Má tá tú ag íoc ar líne, is féidir leat íoc le cárta creidmheasa nó cárta
dochair.

##  Déan iarratas ar líne

Is féidir leat iarratas a dhéanamh ar líne agus sin é an bealach is tapúla.

Beidh na nithe seo a leanas uait chun iarratas a dhéanamh ar líne:

  * [ Cárta Seirbhísí Poiblí ](https://www.citizensinformation.ie/en/social-welfare/irish-social-welfare-system/public-services-card/) agus [ MyGovID ](https://www.citizensinformation.ie/en/government-in-ireland/how-government-works/egovernment/mygovid/)
  * [ Foirm Dhearbhaithe an Gharda ](https://www.ndls.ie/images/Documents/169620_RSA_NDLS_Garda_Declaration_Form_Web_HR.pdf) comhlánaithe 
  * [ Cruthúnas ar do sheoladh ](https://www.ndls.ie/how-to-apply/applying-in-person.html#evidence-of-address) dar dáta laistigh de na sé mhí dheireanacha má tá do sheoladh difriúil leis an gceann a chuir tú ar fáil nuair a fuair tú do Chárta Seirbhísí Poiblí nó mura bhfuil do sheoladh reatha taifeadta ar do cheadúnas 
  * [ Foirm tuairisce leighis ](https://www.ndls.ie/images/Documents/Forms/171315_NDLS_Medical_Form_JAN_2022_WEB_HR.pdf) dar dáta laistigh de mhí amháin, má tá athrú ar do shonraí leighis ó rinne tú an t-iarratas deiridh ar do cheadúnas tiomána. 
  * Táille iarratais €35 

##  Déan iarratas go pearsanta

Ní mór duit [ coinne a chur in áirithe ](https://www.ndls.ie/booking-
service.html) . Níl aon seirbhís siúl isteach ar fáil.

Ní mór duit na doiciméid seo a leanas a thabhairt leat:

  * [ Foirm Dhearbhaithe an Gharda ](https://www.ndls.ie/images/Documents/169620_RSA_NDLS_Garda_Declaration_Form_Web_HR.pdf) comhlánaithe 
  * Doiciméadú chun [ d'aitheantas a chruthú ](https://www.ndls.ie/how-to-apply/applying-in-person.html#photo-id)
  * Cruthúnas ar [ d'uimhir phearsanta seirbhísí poiblí ](https://www.citizensinformation.ie/en/social-welfare/irish-social-welfare-system/personal-public-service-number/) (UPSP) 
  * [ Cruthúnas ar do sheoladh ](https://www.ndls.ie/how-to-apply/applying-in-person.html#evidence-of-address) dar dáta laistigh de na sé mhí dheireanacha má tá do sheoladh difriúil leis an gceann a chuir tú ar fáil nuair a fuair tú do Chárta Seirbhísí Poiblí nó mura bhfuil do sheoladh reatha taifeadta ar do cheadúnas 
  * [ Foirm tuairisce leighis ](https://www.ndls.ie/images/Documents/Forms/171315_NDLS_Medical_Form_JAN_2022_WEB_HR.pdf) dar dáta laistigh de mhí amháin, má tá athrú ar do shonraí leighis ó rinne tú an t-iarratas deiridh ar do cheadúnas tiomána. 
  * Táille iarratais €35 

##  Tuilleadh faisnéise

Má tá do cheadúnas imithe in éag, féadfaidh tú a fháil amach [ conas do
cheadúnas a athnuachan ](https://www.citizensinformation.ie/en/travel-and-
recreation/motoring/driver-licensing/renewing-a-full-driving-licence/) . Féach
ar ár bhfaisnéis go léir ar [ cheadúnú tiománaithe
](https://www.citizensinformation.ie/en/travel-and-recreation/motoring/driver-
licensing/) . Tá an faisnéis ag an [ NDLS ](https://www.ndls.ie/licensed-
driver/replace-my-lost-stolen-driving-licence.html) freisin.

###  Údarás Um Shábháilteacht Ar Bhóithre

Páirc Ghnó Ghleann na Muaidhe  
Cnoc an tSabhaircín  
Béal an Átha  
Maigh Eo  
Éire

**Láithreán Gréasáin:** [ http://www.rsa.ie ](http://www.rsa.ie)

###  Seirbhís Náisiúnta um Cheadúnais Tiomána

Údarás Um Shábháilteacht Ar Bhóithre

Po Box 858  
Southside Delivery Office  
Corcaigh  
Éire

**Teil:** 0818 700 800

**Láithreán Gréasáin:** [ https://www.ndls.ie/ ](https://www.ndls.ie/)

**R-phost:** [ info@ndls.ie ](mailto:info@ndls.ie)

_**Dáta an Leasaithe Deireanaigh:** 18 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/motoring/driver-licensing/replacing-a-lost-or-stolen-irish-
driving-licence/?utm_source=sharebutton_facebook) [
](https://twitter.com/intent/tweet/?text=Cead%C3%BAnas%20tiom%C3%A1na%20n%C3%B3%20cead%C3%BAnas%20foghlaimeora%20a%20cailleadh%2C%20a%20goideadh%20n%C3%B3%20a%20ndearnadh%20dam%C3%A1iste%20d%C3%B3%20a%20athshol%C3%A1thar&url=https://www.citizensinformation.ie/ga/travel-
and-recreation/motoring/driver-licensing/replacing-a-lost-or-stolen-irish-
driving-licence/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/motoring/driver-licensing/replacing-a-lost-or-stolen-irish-driving-
licence/?utm_source=sharebutton_whatsapp) [
](mailto:?subject=Cead%C3%BAnas%20tiom%C3%A1na%20n%C3%B3%20cead%C3%BAnas%20foghlaimeora%20a%20cailleadh%2C%20a%20goideadh%20n%C3%B3%20a%20ndearnadh%20dam%C3%A1iste%20d%C3%B3%20a%20athshol%C3%A1thar&body=https://www.citizensinformation.ie/ga/travel-
and-recreation/motoring/driver-licensing/replacing-a-lost-or-stolen-irish-
driving-licence/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Do cheadúnas tiomána nó do cheadúnas foghlaimeora a nuashonrú_ ](/ga/travel-and-recreation/motoring/driver-licensing/updating-your-driving-licence-or-learner-permit/)

Má athraíonn tú d’ainm nó do sheoladh baile, féadfaidh tú do cheadúnas tiomána
reatha nó do cheadúnas foghlaimeora reatha a mhalartú ar cheadúnas
nuashonraithe.

  * [ _Pas Éireannach caillte nó goidte a athsholáthar_ ](/ga/travel-and-recreation/passports/replacing-a-lost-or-stolen-irish-passport/)

Cáipéisí tábhachtacha dlíthiúla iad pasanna Éireannacha. Tá eolas ar fáil
anseo céard ba cheart duit a dhéanamh má chailleann tú do phas Éireannach nó
má ghoidtear é in Éirinn nó thar lear

  * [ _How to renew your driving licence_ ](/ga/travel-and-recreation/motoring/driver-licensing/renewing-a-full-driving-licence/)

When your driving licence expires you must renew it if you still want to
drive.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

