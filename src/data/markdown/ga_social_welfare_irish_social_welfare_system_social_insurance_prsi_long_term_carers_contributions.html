English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Córas Leasa Shóisialaigh na hÉireann ](/ga/social-welfare/irish-social-
welfare-system/) > [ Árachas Sóisialach (ÁSPC) ](/ga/social-welfare/irish-
social-welfare-system/social-insurance-prsi/) > Ranníocaíochtaí do Chúramóirí
Fadtéarmacha

#  Ranníocaíochtaí do Chúramóirí Fadtéarmacha

  * Cad is Ranníocaíochta do Chúramóirí Fadtéarmacha ann? 
  * Conas cáiliú 
  * Cad is cúram lánaimseartha ann? 
  * Conas a úsáidim Ranníocaíochtaí Cúramóra Fadtéarmacha chun cáiliú don Phinsean Stáit (Ranníocach)? 
  * Conas iarratas a dhéanamh 
  * Sonraí teagmhála 

##  Cad is Ranníocaíochta do Chúramóirí Fadtéarmacha ann?

Ó Eanáir 2024, tabharfar isteach scéim nua Ranníocaíochta do Chúramóirí
Fadtéarmacha.

Faoin scéim, má bhí tú i do chúramóir lánaimseartha ar feadh 20 bliain ar a
laghad (1040 seachtain), féadfaidh tú Ranníocaíochta do Chúramóirí
Fadtéarmacha a fháil chun cabhrú leat cáiliú don Phinsean Stáit [ (Ranníocach)
](https://www.citizensinformation.ie/en/social-welfare/social-welfare-
payments/older-and-retired-people/state-pension-contributory/) .

Is ionann Ranníocaíocht Cúramóra Fadtéarmach agus ranníocaíocht íoctha ar do
thaifead ÁSPC do gach seachtain a sholáthraíonn tú cúram lánaimseartha.
Déanann an ranníocaíocht é níos éasca do chúramóir cailiú don Phinsean Stáit
Ranníocach nuair a shroicheann siad aois an phinsin.

Níl reachtaíocht ina leagtar amach sonraí iomlána na scéime fooilsithe fós.
Déanfar an leathanach seo a nuashonrú de réir mar a bheidh tuilleadh eolais ar
fáil.

##  Conas cáiliú

Chun cáiliú, ní mór duit:

  * Bhí cónaí ort in Éirinn nuair a bhí an cúram á sholáthar agat 
  * Bhí tú os cionn 16 bliana d'aois agus faoi aois an phinsin nuair a chuir tú cúam ar fáil 
  * Nach raibh i bhfostaíocht, féinfhostaíocht, obair dheonach, oiliúint nó cúrsaí oideachais ar feadh níos mó ná 18.5 uair sa tseachtain 
  * Ní raibh íocaíócht sheachtainiúil leasa shóisialaigh á fáil agat nuair a bhí cúram á dhéanamh agat, ach amháin [ Liúntas Cúramóra, ](https://www.citizensinformation.ie/en/social-welfare/social-welfare-payments/carers/carers-allowance/) [ Sochar Cúramóra, ](https://www.citizensinformation.ie/en/social-welfare/social-welfare-payments/carers/carers-benefit/) [ Liúntas Cúraim Baile ](https://www.citizensinformation.ie/en/social-welfare/social-welfare-payments/disability-and-illness/domiciliary-care-allowance/) nó [ Deontas Tacaíochta do Chúramóirí ](https://www.citizensinformation.ie/en/social-welfare/social-welfare-payments/carers/carers-support-grant/)
  * Chónaigh tú leis an duine a raibh tú ag tabhairt aire dó agus chuir tú cúram agus aire lánaimseartha ar fáil. I gcúinsí áirithe, d'fhéadfá cáiliú mura raibh tú i do chónaí leis an duine dá dtugtar aire, ach gur chuir tú cúram agus aire lánaimseartha ar fáil. 

##  Cad is cúram lánaimseartha ann?

Chun Ranníocaíocht Chúramóra Fadtéarmach a fhail, ní mór duit a bheith ag cur
cúram lánaimseartha ar fáil do dhuine a bhfuil cúram lánaimseartha de dhíth
orthu.

Feictear go bhfuil cúram lánaimseartha de dhíth ar dhuine nuair:

  * Teastaíonn maoirseacht leanúnach uatha chun contúirt dóíbh féin a shachtaint, **nó**
  * Ní mór dóibh maoirseacht leanúnach agus cúnamh minic i rith an lae le feidhmeanna coirp. Mar shampla, cabhrú le siúl agus dul thart, ithe nó ól, nite nó cóirithe. 

Caithfidh nádúr agus méid an mhíchumais a bheith deimhhnithe ag dochtúir don
duine atá faoi chúram.

##  Conas a úsáidim Ranníocaíochtaí Cúramóra Fadtéarmacha chun cáiliú don
Phinsean Stáit (Ranníocach)?

Chun Pinsean Stáit (Ranníocach) a fháil ní mór líon áirithe ranníocaíochtaí
íoctha a bheith agat. Cinneann líon na ranníocaíochtaí freisin do ráta pinsin.

Nuair a bheidh 20 bliain (1040 seachtain) de chúram lánaimseartha sroichte
agat, féadfaidh tú Raníocaíochtaí Cúramóra Fadtéarmacha a áireamh agus do [
Phinsean Stáit (Ranníocach) á ríomh agat.
](https://www.citizensinformation.ie/en/social-welfare/social-welfare-
payments/older-and-retired-people/state-pension-contributory/)

##  Conas iarratas a dhéanamh

Is féidir leat iarratas a dhéanamh ar Ranníocaíochtaí Fadtéarmacha Cúramóirí
ar líne ag [ MyWelfare.ie. ](https://services.mywelfare.ie/en/topics/pensions-
and-older-people/pension-recalculation/) Ní mór [ cuntas MyGovID fíoraithe
](https://www.gov.ie/en/service/b6ecfd-sign-up-for-mygovid/) a bheith agat
chun iarratas a dhéanamh trí MyWelfare.ie.

Mura féidir leat iarratas a dhéanamh ar líne, féadfaidh tú dul i dteagmháil le
Tacaíochtaí Cúraim Pinsin sa Roinn Coimirce Sóisialaí chun foirm iarratais
pháipéir a iarraidh.

##  Sonraí teagmhála

###  An Roinn Coimirce Sóisialai

Pension Caring Supports Section

An Roinn Coimirce Sóisialaí,  
Bun Cranncha,  
Contae Dhún na nGall,  
F93 CH79

**Teil:** (01) 471 5898 (or, if calling from outside Ireland, dial +353 1 471
5898)

**Lóghlao:** 0818 690 690

**Láithreán Gréasáin:** [ https://www.gov.ie/en/publication/f64f2-long-term-
carers-and-state-pension-contributory/
](https://www.gov.ie/en/publication/f64f2-long-term-carers-and-state-pension-
contributory/)

**R-phost:** [ pensioncaringsupports@welfare.ie
](mailto:pensioncaringsupports@welfare.ie)

_**Dáta an Leasaithe Deireanaigh:** 5 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/irish-social-welfare-system/social-insurance-prsi/long-term-carers-
contributions/?utm_source=sharebutton_facebook) [
](https://twitter.com/intent/tweet/?text=Rann%C3%ADoca%C3%ADochta%C3%AD%20do%20Ch%C3%BAram%C3%B3ir%C3%AD%20Fadt%C3%A9armacha&url=https://www.citizensinformation.ie/ga/social-
welfare/irish-social-welfare-system/social-insurance-prsi/long-term-carers-
contributions/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/irish-social-welfare-system/social-insurance-prsi/long-term-carers-
contributions/?utm_source=sharebutton_whatsapp) [
](mailto:?subject=Rann%C3%ADoca%C3%ADochta%C3%AD%20do%20Ch%C3%BAram%C3%B3ir%C3%AD%20Fadt%C3%A9armacha&body=https://www.citizensinformation.ie/ga/social-
welfare/irish-social-welfare-system/social-insurance-prsi/long-term-carers-
contributions/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ag bogadh ón mbaile go cúram fadtéarmach_ ](/ga/health/health-services/health-services-for-older-people/moving-from-home-to-long-term-care/)

Is féidir le formhór na ndaoine aosta agus na ndaoine óga atá breoite go
hainsealach leanúint ar aghaidh ag maireachtáil sa bhaile le tacaíocht ón FSS
agus óna dteaghlaigh. Faisnéis maidir le bogadh ón mbaile go cúram
fadchónaithe, dá mbeadh sé riachtanach nó inmhianaithe.

  * [ _Ranníocaíochtaí fadchónaithe i leith seirbhísí tacaíochta cónaitheacha_ ](/ga/health/health-services/health-services-for-people-with-disabilities/long-stay-contributions/)

Más í Feidhmeannacht na Seirbhíse Sláinte (FSS) a sholáthraíonn do chóiríocht
nó do chostais bheatha laethúla, nó go soláthraítear iad thar ceann na FSS,
b’fhéidir go gcaithfeá Ranníocaíocht Fhadchónaithe a íoc leis na costais
chothabhála agus cóiríochta úd.

  * [ _Seicliosta do dhaoine faoi mhíchumas agus ar a bhfuil galar fadtéarmach_ ](/ga/social-welfare/disability-and-illness/checklist-disability/)

Mearthreoir thagartha do sheirbhísí agus do theidlíochtaí do dhaoine atá faoi
mhíchumas nó ar a bhfuil galair fhadtéarmacha, agus dá dteaghlaigh agus dá
gcúramóirí

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

