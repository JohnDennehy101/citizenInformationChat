English  | **Gaeilge**

**Anseo atá tú:** [ Baile ](/ga/) > [ Bás agus Méala ](/ga/death/) > [
Socruithe praiticiúla tar éis bháis ](/ga/death/practical-arrangements-after-
a-death/) > Créamadh

#  Créamadh

  * Réamhrá 
  * Créamadh a shocrú 
  * Rialacha agus rialacháin 
  * Costais 
  * Créamadh uisce 
  * Tuilleadh eolais 

##  Réamhrá

Is rogha eile ar adhlacadh é creimeadh nuair a fhaigheann duine bás. Ceadaíonn
gach sainchreideamh Críostaí agus formhór na reiligiún eile ar fud an domhain
créamadh. Ní cheadaítear é i roinnt reiligiúin eile (e.g. Giúdachas
Ceartchreidmheach agus Ioslam).

Tá roinnt créamatóiriamaí in Éirinn (féach ‘Tuilleadh eolais’ thíos). Níl na
háiseanna créamtha seo ann d’úsáid na ndaoine a chónaíonn go háitiúil amháin.
Is féidir le duine ar bith créamadh a shocrú in aon cheann de na
créamatóiriamaí seo.

##  Créamadh a shocrú

Más mian leat créamadh a shocrú ba chóir teagmháil a dhéanamh le hadhlacóir a
chinnteoidh go gcomhlíonfar na ceanglais reachtúla (nó dlíthiúla). Is féidir
tuilleadh a léamh faoi seo i ‘Rialacha agus Rialacháin’ thíos.

###  Cineálacha Seirbhísí

Tá trí chineál seirbhíse ar fáil i gcréamatóiriam:

####  Seirbhís Adhlactha

Is seirbhís í seo do dhaoine ar mian leo sochraid a bheith acu ina n-eaglais
nó a n-ionad adhartha féin. Tar éis na seirbhíse eaglaise, tugtar an chónra go
dtí an créamatóiriam agus bíonn seirbhís ghairid adhlactha ann, amhail mar a
tharlódh ag adhlacadh i reilig.

####  Seirbhís Sochraide Iomlán

Is féidir an tseirbhís iomlán a bheith agat sa chréamatóiriam freisin. Go
ginearálta, bíonn a séipéal féin ar an láthair ag créamatóiriamaí, agus
uaireanta bíonn rogha séipéil acu de mhéideanna éagsúla. Is féidir seirbhís
reiligiúnach nó neamhreiligiúnach a roghnú.

####  Sochraid Neamhsheirbhíse

Is féidir rogha a dhéanamh freisin gan seirbhís ar bith a bheith ann agus dul
ar aghaidh go díreach chuig an gcréamadh.

###  Tar éis na seirbhíse

Tar éis na seirbhíse, tógtar an chónra chuig foirgneamh an chréamatóiriam.
Déantar an corp a chréamadh laistigh den chónra. Caithfidh an chónra a bheith
déanta as ábhair is féidir a dhó go sábháilte. Ní gá píosaí seodra a bhaint
mura dteastaíonn, ach ní bheifear in ann iad a fháil ar ais i ndiaidh an
chréamtha.

Ní chréamtar ach cónra amháin ag an am céanna. Deartar an coimeádán chun cónra
amháin a choinneáil ag aon am amháin. Is é an t-aon eisceacht ó seo ná má
iarrann teaghlach go ndéanfaí máthair agus leanbh an-óg a chréamadh le chéile.
Beidh luaithreach na cónra chomh maith le luaithreach na marbh sa luaithreach
a gheofar.

###  Luaithreach na marbh

Ó thús deireadh, maireann créamadh thart ar 5-6 huaire an chloig. Bíonn an
luaithreach ar fáil go ginearálta laistigh de lá nó dhó. Is féidir socruithe a
dhéanamh tríd an adhlacóir nó tríd an gcréamatóiriam na hiarsmaí a adhlacadh i
ngairdín cuimhneacháin an chréamatóiriam nó a chur i mballa colmlainne. Is
struchtúr é balla colmlainne ina bhfuil cuasáin bheaga agus is féidir síothla
a choinneáil iontu.

Mar mhalairt air sin, is féidir an luaithreach a thógáil abhaile i síothal a
fhaightear ón adhlacóir nó ón gcréamatóiriam. Is féidir na hiarsmaí a
adhlacadh ansin in uaigh an teaghlaigh nó iad a scaipeadh áit éigin. Mura
bhfuil an luaithreach le scaipeadh ar thalamh príobháideach, is ceart cead a
fháil ón údarás cuí. Is féidir an luaithreach a scaipeadh ar muir. Tá sé de
cheart ag an Aire Iompair rialacháin a dhéanamh maidir le taisí daonna a
adhlacadh ar muir, ach níl sé sin déanta ag an bpointe seo. Tá [ treoirlínte
deonacha ](https://www.gov.ie/en/service/de81b8-burial-at-sea/) ar fáil dóibh
siúd ar mhaith leo é seo a dhéanamh.

##  Rialacha agus rialacháin

Sular féidir leis an gcréamadh dul ar aghaidh, ní mór don dochtúir a
d’fhreastail ar an duine nach maireann an uair dheireanach foirm a chomhlánú.
Tá sé de cheangal ar an dochtúir freastail cinneadh a dhéanamh maidir le cibé
an ceart bás an duine a chur in iúl don chróinéir.

Ní mór do mholtóir leighis arna cheapadh ag an gcréamatóiriam an fhoirm seo a
athbhreithniú agus a dheimhniú go bhfuil siad sásta leis na pointí seo a
leanas:

  * D'fhéach an dochtúir freastail ar chorp an duine roimh an mbás agus ina dhiaidh. 
  * Táthar tar éis cúis an bháis a shainaithint 
  * Ní gá an cás a tharchur chuig an gcróinéir 
  * Níl cúis ar bith ann nár chóir an corp a chréamadh 

D’fhéadfadh deacrachtaí a bheith ann créamadh láithreach a shocrú má tá cúis
an bháis doiléir. I gcás mar seo, féadfaidh cróinéir Deimhniú Créamtha
Cróinéara a chomhlánú a ligeann don chréamadh dul ar aghaidh. I gcásanna
áirithe, tá sé de chumhacht ag Ceannfort de chuid an Gharda Síochána stop a
chur le créamadh.

Níl aon reachtaíocht shonrach ann faoi láthair a bhaineann le créamadh in
Éirinn. In éagmais reachtaíochta ar leith, tá a gcóid eitice féin forbartha
agus á leanúint ag go leor créamatóiriamaí. Tá [ cód eitice
](https://www.mountjerome.ie/crematorium/code-of-ethics/) forbartha ag
Créamatóiriam Chnocán Iaróm, Reilig Ghlas Naíon agus Créamatóiriam an Oileáin
le cúnamh ón [ Institiúid Bainistíochta Reilige & Créamatóiriam (ICCM)
](https://www.iccm-uk.com/iccm/about-us/) , eagraíocht atá lonnaithe sa RA. Tá
go leor Créamatóiriamaí eile freisin, ar nós Chréamatóiriam Shionainne,
tiomanta don chód seo a leanúint.

Is féidir féachaint ar shuíomh gréasáin créamatóiriam féachaint an bhfuil an
cód eitice a leanann siad le feiceáil ann, nó seol ríomhphost chucu chun
tuilleadh eolais a lorg. Go ginearálta, bíonn a gcód cleachtais ar taispeáint
ag créamatóiriamaí ionas gur féidir é a fheiceáil nuair a thugtar cuairt air.

##  Costais

Is é an difríocht is suntasaí ó thaobh costais de idir adhlacadh agus créamadh
ná cibé an gcaithfear uaigh nua a cheannach don adhlacadh. Is gnách go mbíonn
táillí an adhlacóra mar a chéile sa dá chás.

##  Créamadh uisce

Is rogha eile é créamadh uisce atá neamhdhíobhálach don chomhshaol i
gcomparáid le créamadh lasair. Sa phróiseas seo, déantar aithris ar an
bpróiseas nádúrtha a dtéann an corp tríd le linn adhlactha, nuair a bhristear
cealla an choirp síos in uisce ach tarlaíonn sé thar thréimhse ama atá i bhfad
níos giorra.

Tá créamadh uisce [ ar fáil in Éirinn ](https://www.purereflections.ie/)
anois. Chun tuilleadh eolais a fháil faoi seo, ba cheart é a phlé le
hadhlacóir.

##  Tuilleadh eolais

###  Cumann Stiúrthóirí Sochraide na hÉireann

Teach Mesbil  
Aonad Gnó Mespil  
Bóthar Sussex  
Baile Átha Cliath 4  
Éire

**Teil:** 0818 935 000

**Láithreán Gréasáin:** [ http://www.iafd.ie/ ](http://www.iafd.ie/)

**R-phost:** [ enquiries@iafd.ie ](mailto:enquiries@iafd.ie)

###  Créamatóiriam Ghlas Naíon

Reilig Ghlas Naíon

Bóthar Fhionnghlaise  
Glas Naíon  
Dublin 11  
Ireland

**Teil:** 01 882 6500

**Láithreán Gréasáin:** [ https://www.dctrust.ie/location/glasnevin.html
](https://www.dctrust.ie/location/glasnevin.html)

**R-phost:** [ Glasnevin@dctrust.ie ](mailto:Glasnevin@dctrust.ie)

###  Créamatóiriam an Oileáin

An Oileán Carraigeach  
Rinn an Scidígh  
Cork  
Ireland

**Teil:** (021) 486 4000

**Láithreán Gréasáin:** [ http://www.islandcrematorium.ie/
](http://www.islandcrematorium.ie/)

**R-phost:** [ info@islandcrematorium.ie ](mailto:info@islandcrematorium.ie)

###  Créamatóiriam Chrois na Tailte Nua

Bóthar Bhaile an Mhóta  
Cluain Dolcáin  
Dublin 24  
Ireland

**Teil:** 01 459 2288

**Láithreán Gréasáin:** [ https://www.dctrust.ie/location/newlands-cross.html
](https://www.dctrust.ie/location/newlands-cross.html)

**R-phost:** [ Newlandscross@dctrust.ie ](mailto:Newlandscross@dctrust.ie)

###  Créamatóiriam Chnoc Jeróim

58 Bóthar Chrois Araild  
Cros Araild  
Dublin 6  
Ireland

**Teil:** +353 1 497 1269

**Láithreán Gréasáin:** [ https://www.mountjerome.ie/
](https://www.mountjerome.ie/)

**R-phost:** [ info@mountjerome.ie ](mailto:info@mountjerome.ie)

###  Créamatóiriam Fhearann an Locha

Bóthar Bhaile Átha Cliath  
An Cabhán  
H12 RF78  
Éire

**Teil:** (049) 436 2200 (mob 086 2458489)

**Láithreán Gréasáin:** [ http://www.lakelandscrematorium.ie/
](http://www.lakelandscrematorium.ie/)

**R-phost:** [ info@lakelandscrematorium.ie
](mailto:info@lakelandscrematorium.ie)

###  None

**Teil:** 065 671 3088 (mob 087 176 0001)

**Láithreán Gréasáin:** [ http://www.shannoncrematorium.com
](http://www.shannoncrematorium.com)

**R-phost:** [ info@shannoncrematorium.com
](mailto:info@shannoncrematorium.com)

###  None

**Teil:** +353 1 9696990

**Láithreán Gréasáin:** [ https://www.purereflections.ie/
](https://www.purereflections.ie/)

**R-phost:** [ info@purereflections.ie ](mailto:info@purereflections.ie)

_**Dáta an Leasaithe Deireanaigh:** 24 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/death/practical-
arrangements-after-a-death/cremations/?utm_source=sharebutton_facebook) [
](https://twitter.com/intent/tweet/?text=Cr%C3%A9amadh&url=https://www.citizensinformation.ie/ga/death/practical-
arrangements-after-a-death/cremations/?utm_source=sharebutton_twitter) [
](whatsapp://send?text=https://www.citizensinformation.ie/ga/death/practical-
arrangements-after-a-death/cremations/?utm_source=sharebutton_whatsapp) [
](mailto:?subject=Cr%C3%A9amadh&body=https://www.citizensinformation.ie/ga/death/practical-
arrangements-after-a-death/cremations/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Corp a thabhairt ar ais go hÉirinn chun é a adhlacadh nó a chréamadh_ ](/ga/death/practical-arrangements-after-a-death/bringing-a-body-to-ireland-for-burial-or-cremation/)

Nuair a fhaigheann duine bás thar lear is minic is deacair dul i ngreim le ba
cheart a dhéanamh. Léirítear na céimeanna anseo i dtaca le corp a thabhairt
abhaile chun é a adhlacadh nó a chréamadh bás agus ag fáil bháis sochraidí

  * [ _Nuair a fhaigheann duine bás_ ](/ga/death/when-someone-dies-in-ireland/)

Má chaill tú duine éigin a bhí gar duit le déanaí nó má tá aithne agat ar
dhuine éigin a chaill duine a bhí gar di nó dó, tabharfaidh sé seo treoir duit
ar na nithe nach foláir duit a dhéanamh tar éis bás. Tugann sé achoimre
freisin ar roinnt de na seirbhísí stáit agus seirbhísí deonacha atá ar fáil
chun tacú leat.

  * [ _Nuair a fhaigheann duine bás gan choinne_ ](/ga/death/sudden-or-unexplained-death/when-someone-dies-unexpectedly/)

Forbhreathnú ar an méid a tharlaíonn nuair a fhaigheann duine bás de dheasca
timpiste nó in imthosca nach bhfuil aon míniú orthu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

