English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > Cliseadh pósta nó caidrimh

#  Cliseadh pósta nó caidrimh

  * Réamhrá 
  * Caidrimh pósta 
  * Páirtnéireachtaí Sibhialta 
  * Caidrimh chomhchónaithe 
  * Tuistiú aonair 
  * Seantuismitheoirí agus garleanaí 
  * Mí-úsáid agus foréigean 
  * Fuadach leanaí 
  * Tacaí dlí agus tacaí eile 

##  Réamhrá

Is próiseas deacair agus trámach atá i gcliseadh pósta nó caidrimh. Tá go leor
saincheisteanna éagsúla le plé, tacaíocht airgeadais, teach an teaghlaigh agus
tuismitheoireacht na leanaí ina measc. Bíonn go leor struis i gceist le
réiteach na saincheisteanna seo. Má thagann an chuma air go bhfuil an
caidreamh faighte éagórach, d’fhéadfaí go bhfuil ort ordú urchoisc nó
sábháilteachta a fháil.

##  Caidrimh pósta

Má tá tú pósta, tá roinnt [ roghanna dlíthiúla ann tar éis chliseadh pósta
](/ga/birth-family-relationships/separation-and-divorce/legal-options-
following-marital-breakdown/) . Is iad na roghanna atá ar fáil ná:

  * [ Comhaontuithe idirscartha ](/ga/birth-family-relationships/separation-and-divorce/separation-agreement/)
  * [ Idirscaradh breithiúnach ](/ga/birth-family-relationships/separation-and-divorce/judicial-separation/)
  * [ Colscaradh ](/ga/birth-family-relationships/separation-and-divorce/divorce-decrees/)

Is féidir le cúirt [ foraithne neamhnithe ](/ga/birth-family-
relationships/problems-in-marriages-and-other-relationships/nullity-of-
marriage/) a dheonú freisin, is é sin ná dearbhú nach raibh pósadh bailí riamh
ann.

####  Cúrsaí airgeadais

I bpósadh, tá freagracht dhlíthiúil ar an mbeirt chéilí a gcéile agus aon
leanaí atá acu a chothú de réir a n-acmhainne. Ciallaíonn sé seo gur chóir
comhaontú cothabhála  a bheith mar chuid d’aon réiteach arna aontú nó arna
chur i bhfeidhm ag an gcúirt. Tagann ceist chun cinn freisin maidir lena
dtarlóidh do [ theach an teaghlaigh ](/ga/birth-family-
relationships/separation-and-divorce/family-and-shared-home/) .

D’fhéadfadh impleachtaí cánach a bheith i gceist le hidirscaradh nó le
colscaradh. Tá sé tábhachtach  na roghanna cánachais éagsúla atá ar fáil  a
thuiscint chomh maith leis an g  caoi a rachaidh íocaíochtaí cothabhála i
bhfeidhm ar chánachas  . D’fhéadfadh go dteastódh sainchomhairle cánach uait
sula nglacann tú le socrú ag a bhfuil [ impleachtaí ar cháin ghnóthachan
caipitiúil ](/ga/money-and-tax/tax/capital-taxes/capital-taxes-following-
separation-or-divorce/) .

####  Leanaí

Is comhchaomhnóirí dá leanaí atá i dtuismitheoirí pósta. Ní athraíonn
idirscaradh ná colscaradh an méid sin. Bíonn impleachtaí ag scaradh agus
colscaradh ar [ chaomhnóireacht agus rochtain ar na leanaí ](/ga/birth-family-
relationships/separation-and-divorce/separation-and-divorce-children/) .

##  Páirtnéireachtaí Sibhialta

Tá na [ roghanna atá ar fáil dóibh siúd i bpáirtnéireachtaí sibhialta
](separation_and_divorce/legal_options_following_civil_partnership_breakdown.ga.html)
áit a bhfuil cliseadh sa chaidreamh cosúil leo siúd atá ar fáil do lanúineacha
phósta. Tá na cúirteanna in ann [ foraithne neamhnithe de pháirtnéireacht
shibhialta ](/ga/birth-family-relationships/civil-partnerships/nullity-of-
civil-partnership/) , a bhronnadh sa bhealach céanna go leathan a bhronntar
foraitheanta neamhnithe do phósadh. Tá na cúirteanna in ann chomh maith [
páirtnéireachtaí sibhialta a dhíscaoileadh ](/ga/birth-family-
relationships/separation-and-divorce/getting-a-dissolution/) ar bhealach
cosúil le bronnadh colscartha, ach tá na rialacha a rialaíonn díscaoileadh
pháirtnéireachtaí sibhialta difriúil.

##  Caidrimh chomhchónaithe

Níl [ cearta lánúineacha comhchónaithe ](/ga/birth-family-
relationships/cohabiting-couples/rights-of-cohabiting-couples/) aitheanta i
ndlí na hÉireann go ginearálta. Má chliseann an caidreamh, tá impleachtaí
tábhachta ann do leithéidí rudaí ar nós [ úinéireacht réadmhaoine ](/ga/birth-
family-relationships/problems-in-marriages-and-other-relationships/property-
rights-and-the-breakdown-of-a-cohabiting-relationship/) . Tá [ scéim shásaimh
do lánúineacha comhchónaithe ](/ga/birth-family-relationships/problems-in-
marriages-and-other-relationships/redress-scheme-for-cohabiting-couples/) a
bhí i gcaidreamh fadtéarmach nó a raibh leanaí acu.

####  Leanaí

Sa chás go bhfuil leanaí ann, is dóigh go dtiocfaidh saincheisteanna chun cinn
maidir le  coimeád  , [ caomhnóireacht ](/ga/birth-family-
relationships/cohabiting-couples/guardianship-and-cohabiting-couples/) agus [
rochtain ar na leanaí ](/ga/birth-family-relationships/cohabiting-
couples/access-to-children-cohabiting-couples/) . Ina theannta sin, cé nach
bhfuil freagracht airgeadais ag tuismitheoirí neamhphósta a chéile a chothú,
tá an bheirt tuismitheoirí freagrach as [ cothabháil a gcuid leanaí
](/ga/birth-family-relationships/parenting-alone/maintenance-lone-parents/) .

##  Tuistiú aonair

Is féidir teaghlach aontuismitheora a bheith mar thoradh ar scaradh, ar
cholscaradh nó ar chliseadh caidrimh neamhphósta. Tá réimse sochair agus
teidlíochtaí ar fáil do thuismitheoirí aonair chomh maith le heagraíochtaí a
chuireann tacaíocht ar fáil. Mar shampla, is íocaíocht d’fhir agus do mhná atá
ag tógáil leanaí gan tacaíocht ó pháirtí atá san [ Íocaíocht do Theaghlach
Aon-Tuismitheora ](/ga/social-welfare/families-and-children/one-parent-family-
payment/) . Tá tuilleadh eolais ar fáil inár ndoiciméad: [ Tuismitheoireacht
aonair ](/ga/birth-family-relationships/parenting-alone/parenting-alone/)

##  Seantuismitheoirí agus garleanaí

Glacann seantuismitheoirí le ról tábhachtach i saol a ngarleanaí. Bíonn
deacracht ag roinnt seantuismitheoirí, áfach, casadh lena ngarleanaí agus am a
chaitheamh leo. Tarlaíonn go bhfágtar ar lár iad ó shaol a ngarleanaí, agus
d’fhéadfadh seo goilleadh go mór orthu agus ar na leanaí a bhíonn i gceist. Is
iomaí cúis a bhíonn leis seo, mar shampla, má chliseann ar an gcaidreamh idir
an seantuismitheoir/na seantuismitheoirí agus an tuismitheoir/na
tuismitheoirí.

Ní bhronntar cearta ar sheantuismitheoirí go huathoibríoch maidir lena
ngarleanaí, ach is féidir leat tabhairt faoi bhearta chun feabhas a chur ar an
leibhéal teagmhála a dhéanann tú leo. Léigh ár leathanach Seantuismitheoirí
agus garleanaí - míniú ar do chearta chun teacht ar eolas breise.

##  Mí-úsáid agus foréigean

Má tá mí-úsáid nó foréigean i gceist i gcaidreamh, d’fhéadfadh go mbeadh gá le
[ hordú urchoisc, ordú sábháilteachta nó ordú cosanta ](/ga/birth-family-
relationships/problems-in-marriages-and-other-relationships/barring-safety-
and-protection-orders/) . Tá faisnéis maidir le foréigean baile agus foréigean
gnéis chomh maith le faisnéis faoi sheirbhísí tacaíochta áitiúla agus
náisiúnta ar fáil ó [ Cosc - An Oifig Náisiúnta um Fhoréigean Baile, Gnéasach
agus Inscnebhunaithe a Chosc ](http://www.cosc.ie/) .

Má tá imní ort faoi fhoréigean i do bhaile, ba chóir duit dul i dteagmháil le
do Stáisiún Gardaí áitiúil. Tá [ sonraí teagmhála dod’ stáisiún Gardaí áitiúil
](http://www.garda.ie/Stations/Default.aspx) ar fáil ar láithreán gréasáin [
na nGardaí Síochána ](/ga/justice/law-enforcement/garda-siochana-national-
police-force/) . D’fhéadfá cuairt a thabhairt ar [ do dhochtúir teaghlaigh
](https://www.citizensinformation.ie/en/health/health_services/gp_and_hospital_services/)
freisin. Is féidir leis nó léi faisnéis a chur ar fáil maidir le
comhairleoireacht agus tacaí eile, chomh maith le haon ghortuithe a
láimhseáil.

Ní mór duit dul chuig d’Oifig Cúirte Dúiche chun iarratas a dhéanamh ar ordú
urchoisc nó ordú sábháilteachta. Tá [ sonraí teagmhála d’oifige Cúirte Dúiche
áitiúla
](http://www.courts.ie/offices.nsf/WebCObyJurisdiction?OpenView&Start=1&Count=30&Expand=4#4)
ar fáil ón [ tSeirbhís Chúirteanna ](http://www.courts.ie/) .

##  Fuadach leanaí

Tarlaíonn fuadach idirnáisiúnta leanaí nuair a bhaintear leanbh ó thír go
neamhdhlíthiúil nó nuair a choinnítear leanbh go go neamhdhleathach i dtír.
Cuireann Reunite International, carthanas ón Ríocht Aontaithe, treoracha
maidir le cosc a chur ar fhuadach leanaí ar fáil ar a láithreán gréasáin.
Cuireann siad faisnéis shoiléir agus ghonta ar fáil, chomh maith leis na
bearta atá le dul ina mbun má tá buairt ort go bhfuil an baol ann go ndéanfar
do leanbh a fhuadach. Is féidir leis na treoracha cabhrú leat faisnéis a
bhailiú a bhaineann le do leanaí, chomh maith le faisnéis a bhailiú a
d’fhéadfadh bheith ag teastáil i gcás fuadaigh. Tá Lárúdarás na hÉireann um
Fhuadach Idirnáisiúnta Leanaí suite laistigh den Roinn Dlí agus Cirt agus
Comhionannais.

##  Tacaí dlí agus tacaí eile

Cuireann [ an tSeirbhís Idirghabhála Teaghlaigh ](/ga/birth-family-
relationships/separation-and-divorce/family-mediation-separating-couples/)
seirbhís saor in aisce ar fáil a chabhraíonn le lánúin atá ag scaradh
comhoibriú lena chéile chun teacht ar chomhaontuithe atá sásúil don dá thaobh.
Cuireann an An Ghníomhaireacht um Leanaí agus an Teaghlach maoiniú ar fáil le
haghaidh [ eagraíochtaí deonacha a chuireann comhairleoireacht pósta agus
caidrimh ar fáil ](http://www.tusla.ie/services/family-community-
support/counselling/) .

Is féidir le [ hInstitiúid Idirghabhálaithe na hÉireann
](http://www.themii.ie/) liosta d’idirghabhálaithe creidiúnaithe
príobháideacha a chur ar fáil.

Tá  comhairle agus cúnamh dlí  ar fáil ón [ mBord um Chúnamh Dlíthiúil
](/ga/justice/legal-aid-and-advice/legal-aid-board/) i gcásanna dlí teaghlaigh
do dhaoine a shásaíonn tástáil acmhainne agus a gceaptar go bhfuil fiúntas
lena gcás. Más mian leat  aturnae  a cheapadh go príobháideach, coinníonn [
Dlí-Chumann na hÉireann ](http://www.lawsociety.ie/) [ liosta de ghnólachtaí
aturnae ar fud na tíre ](http://www.lawsociety.ie/pages/Find-a-Firm/) .

Is eagraíocht neamhspleách, deonach atá in [ FLAC ](http://www.flac.ie/) a
fheidhmíonn gréasán de chlinicí comhairle dlí ar fud na tíre. Tá na clinicí
rúnda, saor in aisce agus oscailte do chách. Téigh i dteagmháil leis an [
Ionad Faisnéise do Shaoránaigh ](http://centres.citizensinformation.ie/) chun
faisnéis a fháil maidir le seirbhísí FLAC i do cheantar.  

_**Dáta an Leasaithe Deireanaigh:** 7 Bealtaine 2020 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/breakdown-of-a-marriage-or-
relationship/?utm_source=sharebutton_facebook) [
](https://twitter.com/intent/tweet/?text=Cliseadh%20p%C3%B3sta%20n%C3%B3%20caidrimh&url=https://www.citizensinformation.ie/ga/birth-
family-relationships/breakdown-of-a-marriage-or-
relationship/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/breakdown-of-a-marriage-or-
relationship/?utm_source=sharebutton_whatsapp) [
](mailto:?subject=Cliseadh%20p%C3%B3sta%20n%C3%B3%20caidrimh&body=https://www.citizensinformation.ie/ga/birth-
family-relationships/breakdown-of-a-marriage-or-
relationship/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cearta maoine agus cliseadh ar chaidreamh_ ](/ga/birth-family-relationships/problems-in-marriages-and-other-relationships/property-rights-and-the-breakdown-of-a-cohabiting-relationship/)

Pléann an cháipéis seo cibé an bhfuil aon chearta maoine ag céilí agus
comhchónaitheoirí, tar éis cliseadh ar a gcaidreamh.

  * [ _Coimeád leanaí tar éis cliseadh caidrimh_ ](/ga/birth-family-relationships/cohabiting-couples/coimead-leanai-lanuineacha-in-aontios-ceileachais/)

Nuair a scarann tuismitheoirí linbh agus nuair nach féidir leo teacht ar aontú
maidir le cén duine acu ar cheart coimeád an linbh a bheith acu, cinnfidh an
chúirt. Faigh tuilleadh eolais faoin dlí maidir le coimeád leanaí ó chaidrimh
neamhphósta.

  * [ _Rochtain ar leanaí tar éis cliseadh ar chaidreamh_ ](/ga/birth-family-relationships/cohabiting-couples/access-to-children-cohabiting-couples/)

An chaoi do thuismitheoirí nach bhfuil pósta agus atá ag scaradh ó chéile
iarratas a dhéanamh ar rochtain ar leanaí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

