English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas bunscoile agus iar-bhunscoile
](/ga/education/primary-and-post-primary-education/) > [ Tacaíocht Oideachais
](/ga/education/primary-and-post-primary-education/educational-supports/) >
Cláir Luathfhágála Scoile

#  Cláir Luathfhágála Scoile

  * Eolas 
  * Conas iarratas a dhéanamh 
  * Cá háit a ndéanfaidh mé iarratas 

##  Eolas

Déanann an sainmhíniú dlíthiúil ar luathfhágáil scoile tagairt do neamh-
rannpháirtíocht sa scoil sula sroichtear 16 bliana d'aois nó sula
gcomhlánaítear 3 bliana d'oideachas iarbhunscoile - cibé acu is déanaí.
Sainmhíniú níos sonraí do luathfhágálaithe scoile ná daoine a fhágann an córas
oideachais gan íosmhéid de 5 phas acu san Ardteistiméireacht nó cáilíocht atá
ar comhchéim. Tá míbhuntáiste sa mhargadh saothair ag daoine óga a fhágann
oideachas gan cháilíochtaí aitheanta agus tá siad i mbaol níos mó maidir le
bochtaineacht agus eisiamh sóisialta.

Tá roinnt scéimeanna curtha i bhfeidhm do dhaoine a bhfuil an scoil fágtha acu
cheana féin, agus gur mhaith leo feabhas a chur ar a gcuid oideachais agus
oiliúna. Is saoráidí oideachais neamhfhoirmiúla iad seo a dhíríonn ar
dheiseanna oideachais agus oiliúna ardchaighdeáin, ábhartha agus éifeachtach a
sholáthar lasmuigh den suíomh oideachais phríomhshrutha.

###  Clár críochnaithe scoile

Tá sé mar aidhm ag [ an gChláir Chríochnaithe Scolaíochta
](http://www.tusla.ie/services/educational-welfare-services/school-support-
services-under-the-deis-initiative/school-completion-programme) (SCP) an líon
daoine óga a mhéadú atá ag fanacht i mbunscoileanna agus i scoileanna dara
leibhéal. Cruthaíonn sé cuid de straitéis cuimsithe shóisialta na Roinne
Oideachais, [ Comhionannas Deiseanna i Scoileanna a Sheachadadh (DEIS)
](http://www.education.ie/en/Schools-Colleges/Services/DEIS-Delivering-
Equality-of-Opportunity-in-Schools-/) chun cabhrú le leanaí atá i mbaol nó atá
faoi  bhuntáiste oideachais  . Déanann coiste bainistíochta áitiúil gach
tionscadal a bhainistiú agus cuireann siad clár saincheaptha idirghabhála le
linn am scoile, i ndiaidh am scoile agus le linn am saoire ar fáil do leanaí
agus d’ógánaigh sprioctha atá i mbaol an scoil a fhágáil go luath.

###  An Tionscnamh um Fhilleadh ar Oideachas

Soláthraíonn an Tionscnamh um Fhilleadh ar Oideachas deiseanna d'oideachas
athdheise d'fhoghlaimeoirí aosacha agus do dhaoine a d'fhág an scoil go luath
ar mian leo a gcuid scileanna a nuashonrú. Tógann an tionscnamh seo ar
scéimeanna reatha cosúil le Ógtheagmháil agus an Scéim Deiseanna Oiliúna
Gairmoideachais (SDOG) - féach thíos. Áirítear na nithe a leanas ann chomh
maith:  scéimeanna litearthachta d'aosaigh  , [ oideachas pobail
](https://www.citizensinformation.ie/ga/education/returning_to_education/community_education.html)
agus cúrsaí [ iar-Ardteistiméireachta (PLC) ](/ga/education/further-education-
and-training/post-leaving-certificate-courses/) .

###  Clár Ógtheagmhála

Is clár é [ Ógtheagmháil ](/ga/education/further-education-and-
training/youthreach/) atá reáchtáilte i gcomhar leis an Roinn Oideachais agus
an Roinn Post, Fiontar agus Nuálaíochta. Tá sé beartaithe chun cabhrú le
daoine óga filleadh ar fhoghlaim agus ullmhú don saol fostaíochta agus aosach.
Soláthraíonn sé deiseanna dóibh chomh maith le cáilíochtaí deimhnithe a fháil.
Tá an clár dírithe ar luathfhágálaithe scoile atá dífhostaithe idir 15 agus 20
bliana d'aois. Déantar seachadadh ar an gclár Ógtheagmhála trí ionaid [
Ógtheagmhála agus Ionaid Oiliúna Pobail ](http://www.iacto.ie/learners/ctcs/)
.

###  Scéim Deiseanna Oiliúna Gairmoideachais

Is réimse speisialta cúrsaí é an [ Scéim Deiseanna Oiliúna Gairmoideachais
(SDOG) ](/ga/education/further-education-and-training/vocational-training-
opportunities-scheme/) atá deartha chun freastal ar riachtanais oideachais
daoine dífhostaithe atá luaithfhágálaithe scoile. Díríonn an scéim ar rogha
roghanna a thabhairt dóibh idir oideachas agus oiliúint bhunúsach go
ardoiliúint agus ardullmhúchán gairme. Díríonn sé ar dhaoine os cionn 21 a bhí
ag fáil íocaíochtaí dífhostaíochta nó ag [ síniú do chreidmheasanna
](/ga/social-welfare/irish-social-welfare-system/social-insurance-
prsi/credited-social-insurance-contributions/) ar feadh 6 mhí ar a laghad.
Déantar seachadadh ar an gclár trí choistí gairmoideachais (VEC) in ionaid
mórthimpeall na hÉireann \- féach 'Cá háit a ndéanfaidh mé iarratas' thíos.

###  Clár ceardlainne na Roinne Dlí agus Cirt

Déanann an Roinn Dlí agus Cirt socrúchán fostaíochta a reáchtáil, seirbhísí
oideachais agus oiliúna do chiontóirí inar féidir leo oiliúint a fháil chun
scileanna a fhorbairt maidir le cúrsaí oibre. Bíonn creidiúnú nó teastasú ag
baint le mórán deiseanna oiliúna atá ar fáil, a dhéanann an cúrsa riachtanach
a chomhlánú go caighdeán faofa.

##  Conas iarratas a dhéanamh

Tá aoisteorainneacha ag baint le formhór de na cláir luathfhágála scoile agus
tá siad dírithe ar dhaoine óga a bhféadfadh cabhair a bheith de dhíth orthu
lena gcuid féidearthachtaí fostaíochta sa todhchaí a fheabhsú. Chun tuilleadh
sonraí a fháil faoi riachtanais iontrála, ba chóir duit teagmháil a dhéanamh
leis na cláir aonair - féach 'Cá háit a ndéanfaidh mé iarratas' thíos.

[ Sonraí cheardlann na Roinne Dlí agus Cirt
](http://www.probation.ie/pws/websitepublishing.nsf/Content/Educational+-+Work+Training+and+Placement+Projects)
ar fáil ar [ láithreán gréasáin na Seirbhíse Promhaidh agus Leasa
](http://www.probation.ie/pws/WebSitePublishing.nsf/content/home)  

##  Cá háit a ndéanfaidh mé iarratas

**Ógtheagmháil:** Déan teagmháil le ionad Ógtheagmhála nó I [ onad Oilúna
Pobail ](http://www.fas.ie/ga/Déan+Teagmháil+le+FÁS/Baile/default.htm) na
háite.

Déan teagmháil le do [ BOO áitiúil ](http://www.etbi.ie/etbs/directory-of-
etbs/) chun eolas a fháil faoi litearthacht d'aosaigh, cláir oideachais
d'aosaigh agus SDOG.

Le haghaidh eolais faoi cheadlanna na Roinne Dlí agus Cirt déan teagmháil leis
an [ tSeirbhís Phromhaidh
](http://www.probation.ie/en/PB/officecontactspage?readform) .

_**Dáta an Leasaithe Deireanaigh:** 21 Nollaig 2020 _

[
](https://facebook.com/sharer/sharer.php?u=https://www.citizensinformation.ie/ga/education/primary-
and-post-primary-education/educational-supports/early-school-leavers-
programmes/?utm_source=sharebutton_facebook) [
](https://twitter.com/intent/tweet/?text=Cl%C3%A1ir%20Luathfh%C3%A1g%C3%A1la%20Scoile&url=https://www.citizensinformation.ie/ga/education/primary-
and-post-primary-education/educational-supports/early-school-leavers-
programmes/?utm_source=sharebutton_twitter) [
](whatsapp://send?text=https://www.citizensinformation.ie/ga/education/primary-
and-post-primary-education/educational-supports/early-school-leavers-
programmes/?utm_source=sharebutton_whatsapp) [
](mailto:?subject=Cl%C3%A1ir%20Luathfh%C3%A1g%C3%A1la%20Scoile&body=https://www.citizensinformation.ie/ga/education/primary-
and-post-primary-education/educational-supports/early-school-leavers-
programmes/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Túsluath_ ](/ga/education/pre-school-education-and-childcare/early-start/)

Clár a cuireadh le chéile le cumas oideachais páistí 3 bliana agus 4 bliana ó
cheantair faoi mhíbhuntáiste é Túsluath.

  * [ _Sochair do dhaoine atá tinn nó atá faoi mhíchumas_ ](/ga/social-welfare/disability-and-illness/benefits-to-people-who-are-sick-or-have-a-disability/)

Soláthraíonn an doiciméad seo forbhreathnú ar na sochair atá ar fáil do
dhaoine atá tinn nó atá faoi mhícumas.

  * [ _Scéim Cúraim agus Oideachais Luath-Óige_ ](/ga/education/pre-school-education-and-childcare/early-childhood-care-and-education-scheme/)

Is í aidhm na scéime ná bliain cúraim agus oideachais luathóige a sholáthar
saor in aisce do leanaí atá in aois réamhscolaíochta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

