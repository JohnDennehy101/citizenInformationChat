English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ An
t-údarás áitiúil agus tithíocht shóisialta ](/ga/housing/local-authority-and-
social-housing/) > Teach údaráis áitiúil a cheannach nó a fháil le hoidhreacht

#  Teach údaráis áitiúil a cheannach nó a fháil le hoidhreacht

  * Réamhrá 
  * Ag ceannach do theach údaráis áitiúil 
  * Scéimeanna 
  * An féidir liom teach údaráis áitiúil a oidhreacht? 
  * Conas iarratas a dhéanamh chun teach údaráis áitiúil a cheannach nó le hoidhreacht 

##  Réamhrá

Féadfaidh tú teach údaráis áitiúil a cheannach nó a fháil le hoidhreacht i
gcúinsí áirithe.

Tá scéimeanna ann chun cabhrú leat do theach údaráis áitiúil a cheannach. Má
cháilíonn tú, ligeann siad duit an teach a cheannach ar ráta lascainithe.

Má tá teach údaráis áitiúil ag duine den teaghlach agus má fhaigheann sé/sí
bás, d'fhéadfá a dtionóntacht a fháil le hoidhreacht. Ní mór duit critéir
áirithe a chomhlíonadh chun cáiliú dó seo.

Féadfaidh na rialacha beachta maidir le hoidhreacht thionóntachta a bheith
éagsúil ó údarás áitiúil amháin go ceann eile. Tá siad leagtha amach i scéim
leithdháilte tithíochta d’údarás áitiúil, atá le fáil ar [ shuíomh gréasáin
d’údarás áitiúil ](https://www.gov.ie/en/publication/942f74-local-
authorities/) .

##  Ag ceannach do theach údaráis áitiúil

Má ta tú i do thionónta i dteach údaráis áitiúil, d’fhéadfadh sé go meidh tú
ábalta do theach a cheannach ón údarás áitiúil ar ráta lascainithe. Le blianta
beaga anuas, tá roinnt scéimeanna ann a chuidíonn leat é seo a dhéanamh, ar a
n-áirítear:

  * An Scéim Ceannaigh Incriminteach ag Tionóntaí do thithe údaráis áitiúil atá ann cheana féin, 2016 
  * An Scéim Ceannaigh Árasán ag Tionóntaí (Tenant Purchase of Apartments Scheme,TPAS) 
  * An Scéim Ceannaigh Incriminteach ag Tionóntaí do thithe nuathógtha, 2010 
  * An Scéim Ceannaigh ag Tionóntai, 1995 (dúnta le haghaidh iarratas nua) 

##  Scéimeanna

###  Cad í an Scéim Ceannaigh Incriminteach agTionóntaí 2016?

Is féidir le tionóntaí údaráis áitiúil a cháilíonn don scéim seo a dteach a
cheannach ar ráta lascainithe ón údarás áitiúil. Baineann an scéim seo le
tithe údaráis áitiúil a cheannach arb ann dóibh cheana féin. D’oscail sí ar 1
Eanáir 2016 agus tá sí ann in áit na Scéime Ceannaigh do Thionóntaí 1995 a bhí
ann roimhe sin.

####  **An gcáilím don Scéim Cheannaigh Incrimintigh Tionónta 2016?**

Chun cáiliú don scéim seo, ní mór To qualify for this scheme, you must have:

  * Go bhfuil tacaíocht tithíochta á fáil agat le 10 mbliana ar a laghad. Má tá comhthionóntacht agat, baineann sé seo leis an mbeirt tionóntaí. 
  * Go bhfuil ioncan bliantúil de €12,500 ar a laghad agat in aghaidh na bliana. D’fhéadfadh d’ioncam a bheith déanta suas as d’ollioncam ó do phá agus as d’ioncam ó roinnt íocaíochtaí leasa sóisialacha. Ní cháileoidh tú más as íocaíochtaí leasa sóisialacha amháin a thagann d’ioncam, murab é an pinsin Stáit an íocaíocht leasa sóisialach atá i gceist. Measfar gur íocaíocht thánaisteach í gach gach íocaíocht leasa sóisialach seachas an pinsin Stáit. 

####  **Athruithe atá le teacht ar chritéir cáilithe na scéime**

Ón 29 Eanáir 2024, athrófar cuid de na critéir cáilithe don scéim seo:

  * Laghdófar an t-íosioncam bliantúil chun cáiliú don scéim ó €12,500 go €11,000 sa bhliain 
  * Má tá comhthionóntacht agat, ní bheidh orthu ach tionónta amháin a bheith ag fáil tacaíochta tithíochta sóisialta ar feadh 10 mbliana ar a lagha 

####  **Cé mhéad a chosnóidh mo theach agus an bhfuil táillí i gceist?**

Gheobhaidh tú lascaine 40% go 60% ar phraghas an tí. Braitheann leibhéal na
lascaine ar d’ioncam. Cuirfidh an t-údarás áitiúil muirear ceannaigh
incrimintigh ar do theach. Is ionann an muirear seo and an lascaine a fuair tú
ar phraghas an tí. Beidh laghdú 2% ar an muirear seo gach bliain go dtí nach
bhfuil muirear ar bith fágtha tar éis roinnt blianta áirithe. Beidh sé i
bhfeidhm go dtí go n-athdhíolfaidh tú an teach, nó go mbrisfidh tú téarmaí
agus coinníollacha na scéime laistigh den tréimhse áirithe seo (20, 25 nó 30
bliain).

Má dhíolann tú an teach laistigh den tréimhse áirithe seo, beidh ort an
muirear incriminteach ar an teach atá gan íoc fós, a íoc leis an údarás
áitiúil.

Tugadh isteach an scéim seo faoi na Rialacháin Tithíochta 2015 (Tithe Údaráis
Áitiúíl a Dhíol). Rinneadh rialacha na scéime a leasú sa bhliain 2022 faoi na
Rialacháin Tithíochta 2021 (Tithe Údaráis Áitiúíl a Dhíol) (Leasú).

Tá eolas faoin scéim ar gov.ie.

Léiríonn an tábla seo an céatadán lascaine is féidir leat a fháil ar an
bpraghas ceannaigh ag brath ar d’ioncam agus líon na mblianta go dtí go
dtiocfaidh deireadh leis an muirear incriminteach.

###

**D'ioncam** |  **An lascaine i dtéarmaí % ar an bpraghas ceannaigh** |  **An lascaine i dtéarmaí % ar an bpraghas ceannaigh**  
---|---|---  
€20,000 nó níos lú  |  60%  |  30 bliain   
Idir €20,001 agus €29,999  |  50%  |  25 bliain   
€30,000 nó níos mó  |  40%  |  30 bliain   
  
###  Scéim Ceannaigh Árasán agTionóntaí

Cuireann an Scéim Ceannaigh Árasán ag Tionóntaí (TPAS) ar do chumas d’árasán
údaráis áitiúil a cheannach, más amhlaidh gur chuir d’údarás áitiúil an
coimpléasc árasán ina bhfuil tú i leataobh chun é a dhíol le tionóntaí.
Cuireadh tús leis an scéim ar 1 Eanáir 2012.

####  **An gcáilím don Scéim Cheannaigh Árasáin ag Tionóntaí?**

Caithfidh coimpléasc árasán na critéir seo a chomhlíonadh chun é a chur ar
leataobh le haghaidh ceannach ag tionónta:

  * Ní mór go mbeidh 5 árasán ar a laghad sa choimpléasc (seachas árasáin phobail) 
  * Ní féidir le haonaid mhiondíola ná árasáin do dhaoine scothaosta a bheith iontu 
  * Ní mór go gcomhlíonfar na critéir atá leagtha amach i Mír 51 den Acht Tithíochta (Forálacha Ilghnéitheacha) 2009 
  * Ní mór go dtacóidh 65% de thionóntaí ar a laghad an togra go gcuirfear an coimpléasc ar fáil do thionóntaí chun é a cheannach. Ní mór vóta tionóntaí a reáchtáíl chun é seo a dheimhniú. 

Nuair atá arásáin i gcoimpléasc ainmnithe á ndíol, aistríonn an t-údarás
áitiúil úinéireacht an choimpléisc iomláin go dtí comhlacht bainistíochta de
chuid úinéirí na n-árasán. Ligeann an comhlacht bainistíochta na hárasáin go
léir ar léas láithreach don údarás áitiúil chun go ligfí ar ais ar léas iad do
na tionóntaí, agus ansin beidh an rogha acusiúd iad a cheannach ón údarás.

####  **Cé mhéad a chosnóidh m’árasán faoin Scéim um Cheannach Árasán ag
Tionóntaí?**

Leanann díol árasáin an tsamhail cheannaigh incrimintigh chéanna leis an Scéim
Cheannaigh Incrimintigh do Thionóntaí 2016. Tá lascainí 40%, 50% nó 60% ann ar
phragas ceannaigh an árasáin, ag brath ar ioncam an teaghlaigh. Tá muirear
ceannaigh incrimintí ann freisin a chuireann an t-údarás áitiúil i bhfeidhm,
agus gach bliain laghdaítear é seo de réir méid áirithe atá leagtha síos.

##  An féidir liom teach údaráis áitiúil a oidhreacht?

Má bhí tú i do chónaí le tionónta ina dteach údaráis áitiúil, is féidir go
mbeidh tú in ann an tionóntacht a ghlacadh má fhaigheann an tionónta bás.

**Socraíonn gach údarás áitiúil na rialacha maidir le tionóntacht a fháil le
hoidhreacht, agus féadann na rialacha a bheith éagsúil ó údarás áitiúil amháin
go ceann eile.**

###  **Rialacha ginearálta chun tionóntacht údaráis áitiúil a fháil mar
oidhreacht**

Socraíonn gach údarás áitiúil a rialacha féin maidir le conas is féidir le
duine oidhreacht a fháil ó thionóntacht údaráis áitiúil.

**D’fhéadfadh** go n-áireofaí ar na rialacha seo:

  * Bhí tú i do chónaí sa teach ar feadh íosmhéid blianta díreach roimh bhás an tionónta agus tá sé seo dearbhaithe agat don údarás áitiúil 
  * Rinne an t-údarás áitiúil measúnú ort chun críocha cíosa ar feadh íosmhéid blianta díreach roimh bhás an tionónta 
  * Tá riachtanas tithíochta agat agus níl aon chóiríocht oiriúnach eile agat 
  * Tá an teach oiriúnach do do chuid riachtanas 

D’fhéadfadh go mbeadh difríocht idir an líon blianta a chaith tú a bheith i do
chónaí sa teach ag brath ar cé acu an bhfuil tú i ngarteaghlach an tionónta,
nó ar dhuine eile a bhfuil cónaí ort ann.

Mar sin, mar shampla, d’fhéadfadh go mbeadh ar mhac nó iníon an tionónta
bheith ina chónaí sa teach ar feadh 2 bhliain roimh bhás an tionónta chun an
tionóntacht a fháil le hoidhreacht, ach b’fhéidir go mbeadh ar dhuine éigin
eile a bheith ina chónaí ann ar feadh 5 bliana ar a laghad.

Seans go mbeidh ort roinnt critéar ginearálta arna leagan amach ag d’údarás
áitiúil a chomhlíonadh. Mar shampla, b’fhéidir go mbeidh ort a thaispeáint
nach bhfuil polasaí iompair fhrithshóisialta nó comhaontú tionóntachta
d’údarás áitiúil briste agat.

I bhformhór na gcásanna, ní bheidh tú in ann an tionóntacht a fháil le
hoidhreacht má tá an teach:

  * Oiriúnaithe do dhuine faoi mhíchumas 
  * Ainmnithe do dhaoine scothaosta 

Léiríonn an tábla seo an lascaine i dtéarmaí céatadán is féidir leat a fháil
ar phraghas d’árasáin ag brath ar d’ioncam agus an líon blianta go dtí go
dtiocfaidh deireadh leis an muirear incriminteach.

###

**D'ioncam** |  **An lascaine i dtéarmaí % ar an bpraghas ceannaigh** |  **An líon blianta go dtí go mbeidh an muirear críochnaithe**  
---|---|---  
€20,000 nó níos lú  |  60%  |  30 bliain   
Idir €20,001 agus €29,999  |  50%  |  25 bliain   
€30,000 nó níos mó  |  40%  |  20 bliain   
  
Tá faisnéis faoin [ Scéim Ceannaigh Árasáin ag Tionóntaí ar gov.ie
](https://www.gov.ie/en/service/e07a0-tenant-purchase-of-apartments-scheme-
tpas/) agus sna [ Rialacháin Tithíochta (Árasáin a Cheannach ag Tionóntaí)
2011 ](https://www.irishstatutebook.ie/eli/2011/si/679/made/en/print) .

###  Scéim Ceannach Incriminteach 2010

Ligeann an [ Scéim Ceannaigh Incrimintigh do thithe nuathógtha
](http://www.housing.old.gov.ie/housing/home-ownership/incremental-purchase-
scheme/incremental-purchase-scheme) do dhaoine a cháilíonn do thithíocht
shóisialta (lena n-áirítear tionóntaí tithíochta sóisialta atá ann cheana)
tithe nuathógtha ainmnithe a cheannach ó údarás áitiúil nó comhlacht ceadaithe
tithíochta ar lascaine. Ní bhaineann sé le hárasáin, árasáin nó tithe údaráis
áitiúil atá ann cheana féin.

Fógróidh údaráis áitiúla má tá agus nuair a bheidh aonaid nuathógtha ar díol
faoin scéim seo. Beidh foirmeacha iarratais ar fáil ó d’údarás áitiúil.

Tá scéim cheannaigh incrimintigh 2016 atá dírithe ar thithe údaráis áitiúil
reatha, a ndéantar cur síos uirthi thuas, bunaithe ar scéim seo 2010.

###  Scéim Ceannaigh do Thionóntaí 1995

Tá deireadh curtha leis an scéim seo le haghaidh iarrthóirí nua. Má bhí tú
páirteach sa scéim, agus más mian leat an teach a dhíol laistigh 20 bliain den
dáta ar cheannaigh tú é, nó sula bhfuair tú úinéireacht iomlán ar an teach, ní
mór duit toiliú an údaráis áitiúil a fháil.

##  Conas iarratas a dhéanamh chun teach údaráis áitiúil a cheannach nó le
hoidhreacht

Más mian leat do theach údaráis áitiúil a cheannach nó tionóntacht a fháil le
hoidhreacht, ba cheart duit dul i dteagmháil le Roinn Tithíochta d’údarás
áitiúil.

Beidh tuilleadh eolais acu faoi conas é seo a dhéanamh, chomh maith le sonraí
faoi conas iarratas a dhéanamh.

Tá a bpolasaithe féin ag [ cumainn tithíochta
](https://www.citizensinformation.ie/en/housing/local-authority-and-social-
housing/approved-housing-bodies/) ar thionóntacht a fháil le hoidhreacht. Más
tionónta [ cumainn tithíocht ](http://icsh.ie/icsh-members/) a tú, déan
teagmháil le do chumann tithíochta chun faisnéis a fháil faoi thionóntacht a
fháil le hoidhreacht.

_**Dáta an Leasaithe Deireanaigh:** 6 Samhain 2023 _

[
](https://facebook.com/sharer/sharer.php?u=https://www.citizensinformation.ie/ga/housing/local-
authority-and-social-housing/buying-or-inheriting-a-local-authority-
home/?utm_source=sharebutton_facebook) [
](https://twitter.com/intent/tweet/?text=Teach%20%C3%BAdar%C3%A1is%20%C3%A1iti%C3%BAil%20a%20cheannach%20n%C3%B3%20a%20fh%C3%A1il%20le%20hoidhreacht&url=https://www.citizensinformation.ie/ga/housing/local-
authority-and-social-housing/buying-or-inheriting-a-local-authority-
home/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/local-
authority-and-social-housing/buying-or-inheriting-a-local-authority-
home/?utm_source=sharebutton_whatsapp) [
](mailto:?subject=Teach%20%C3%BAdar%C3%A1is%20%C3%A1iti%C3%BAil%20a%20cheannach%20n%C3%B3%20a%20fh%C3%A1il%20le%20hoidhreacht&body=https://www.citizensinformation.ie/ga/housing/local-
authority-and-social-housing/buying-or-inheriting-a-local-authority-
home/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Íasachtaí ón údarás áitiúil ar mhaithe le feabhsucháin tí_ ](/ga/housing/housing-grants-and-schemes/local-authority-housing-grants-and-supports/local-authority-home-improvement-loans/)

Tá iasachtaí ar fáil ón údarás áitiúil d'úinéirí tí ar mhaithe le hobair
riachtanach a dhéanamh leis an teach a fheabhsú, a dheisiú nó a mhéadú.

  * [ _Aistriú chuig teach eile de chuid an údaráis áitiúil_ ](/ga/housing/local-authority-and-social-housing/getting-a-transfer-to-another-local-authority-home/)

Bíonn liostaí aistrithe ag na húdaráis áitiúla do dhaoine gur mian leo aistriú
chuig teach eile de chuid an údaráis.

  * [ _Morgáistí údaráis áitiúla_ ](/ga/housing/owning-a-home/help-with-buying-a-home/local-authority-mortgages/)

Is féidir le údaráis áitiúla morgáístí a chur ar fáil do dhaoine nach féidir
leo iasacht a fháil ó chumann foirgníochta ná ó bhanc.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

