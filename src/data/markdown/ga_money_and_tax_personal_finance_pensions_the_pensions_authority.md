English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Airgeadas pearsanta ](/ga/money-and-tax/personal-finance/) > [ Pinsin
](/ga/money-and-tax/personal-finance/pensions/) > An tÚdarás Pinsean

#  An tÚdarás Pinsean

  * Réamhrá 
  * Cad a dhéanann an tÚdarásPinsean? 
  * Seirbhísí eolais phinsean 

##  Réamhrá

Tá an tÚdarás Pinsean freagrach as maoirseacht a dhéanamh ar riar scéimeanna
pinsin agus cearta pinsin a chosaint do dhaoine a chónaíonn in Éirinn.

Is é an tÚdarás an comhlacht rialála do scéimeanna pinsin gairme agus Cuntais
Choigiltis Scoir Phearsanta (CCSPanna) agus Conarthaí Blianachta Scoir
(CBSanna) áirithe. Tá ról aige freisin i bhforbairt beartas pinsin go
ginearálta.

Cuireann an tÚdarás Pinsean eolas ar fáil do sholáthraithe pinsin agus don
phobal i gcoitinne.

Cuireann Comhairle Pinsean ar leith comhairle ar an Aire Coimirce Sóisialaí ar
cheisteanna a bhaineann le beartas ar phinsin agus leas tomhaltóirí a
chosaint.

##  Cad a dhéanann an tÚdarásPinsean?

Is iad príomhfheidhmeanna an Údaráis Phinsean:

  * Eolas agus treoir a sholáthar do bhaill agus d'iontaobhaithe scéimeanna pinsin 
  * Daoine a spreagadh chun páirt a ghlacadh i scéimeanna pinsin agus soláthar a dhéanamh do scor 
  * Maoirseacht a dhéanamh ar scéimeanna pinsin chun go gcomhlíonfar an dlí agus imscrúdú a dhéanamh ar sháruithe féideartha an Achta 
  * Monatóireacht a dhéanamh ar scéimeanna sochair shainithe chun a chinntiú go bhfuil dóthain airgid ar fáil chun freastal ar riachtanais na mball 
  * PRSAanna a fhaomhadh leis na Coimisinéirí Ioncaim 
  * Clár poiblí de CCSPanna agus a gcuid soláthraithe a choinneáil 
  * Monatóireacht a dhéanamh ar oibriú na reachtaíochta pinsean agus forbairtí pinsean go ginearálta 
  * Treoirlínte a eisiúint maidir le dualgais agus freagrachtaí na n-iontaobhaithe 
  * Comhairle a thabhairt don Aire Coimirce Sóisialaí maidir le cúrsaí pinsin 

##  Seirbhísí eolais phinsean

Cuirtear eolas ar do phinsean a thuiscint ar fáil ar láithreán gréasáin an
Údaráis Phinsean, pensionsauthority.ie. Cuirtear acmhainní áisiúla, áireamhán
pinsin, pleanálaí buiséid, próifíl riosca infheistíochta agus gluais téarmaí
pinsin san áireamh. Is féidir leat roghanna a roghnú bunaithe ar do chúinsí
ginearálta le heolas a fháil do do chás.

###  Gearán a dhéanamh faoi sholáthraí nó scéim pinsin

Is féidir leis an Údarás Pinsean cabhrú leat má tá imní ort faoi fheidhmiú do
CCSP nó do scéime pinsean gairme.

Má tá gearán agat faoi do phinsean nach bhfuil tú in ann a réiteach le do
sholáthraí CCSP (nó, i gcás pinsin cheirde le d'fhostóir, riarthóir pinsean nó
iontaobhaithe), ansin is féidir leat dul i dteagmháil leis an Údarás Pinsean
le comhairle agus cúnamh a fháil.

Is féidir leis an Údarás Pinsean:

  * Gníomhú ar son baill scéim pinsean agus ranníocóirí CCSP atá buartha faoina bpinsean nó a CCSP 
  * Fiosrú a dhéanamh ar stádas agus stiúradh scéim pinsean ceirde 
  * Ionchúiseamh a dhéanamh de bharr sháruithe ar Achtanna na bPinsean 
  * Caingean chúirte a ghlacadh in aghaidh iontaobhaithe chun baill agus a gcearta a chosaint. 

Cuireann an tÚdarás Pinsean eolas ar fáil ar ghearán a dhéanamh faoi phinsin.

###  An tÚdarás Pinsean

Teach Verschoyle  
28/30 Sráid an Mhóta Íocht  
Baile Átha Cliath 2  
Éire

**Teil:** (01) 613 1900

**Láithreán Gréasáin:** [ https://www.pensionsauthority.ie/
](https://www.pensionsauthority.ie/)

**R-phost:** [ info@pensionsauthority.ie ](mailto:info@pensionsauthority.ie)

_**Dáta an Leasaithe Deireanaigh:** 19 Iúil 2022 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/personal-finance/pensions/the-pensions-
authority/?utm_source=sharebutton_facebook) [
](https://twitter.com/intent/tweet/?text=An%20t%C3%9Adar%C3%A1s%20Pinsean&url=https://www.citizensinformation.ie/ga/money-
and-tax/personal-finance/pensions/the-pensions-
authority/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/personal-finance/pensions/the-pensions-
authority/?utm_source=sharebutton_whatsapp) [
](mailto:?subject=An%20t%C3%9Adar%C3%A1s%20Pinsean&body=https://www.citizensinformation.ie/ga/money-
and-tax/personal-finance/pensions/the-pensions-
authority/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Pinsin gairme in Éirinn_ ](/ga/money-and-tax/personal-finance/pensions/occupational-pensions/)

Tá cur síos deanta sa cháipéis seo ar na rialacha a bhaineann le iarratas a
dhéanamh ar Phinsin Cheirde.

  * [ _Faoiseamh cánach ar phinsin_ ](/ga/money-and-tax/personal-finance/pensions/tax-relief-on-pensions/)

Féadfaidh tú faoiseamh cánach ioncaim a fháil ar do ranníocaíochtaí pinsin.
Féadfaidh tú faoiseamh cánach a fháil freisin ar íocaíocht phinsin cnapshuime
nuair a théann tú ar scor.

  * [ _Pinsin Phearsanta_ ](/ga/money-and-tax/personal-finance/pensions/personal-pensions/)

Déanann an cháipéis seo cur síos ar na rialacha a bhaineann le pinsin
phearsanta a eagraíonn daoine atá féin-fhostaithe nó fostaithe nach bhfuil aon
scéim phinsin saothair acu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

