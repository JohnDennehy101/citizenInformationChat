English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Sábháilteacht
bia ](/ga/health/food-safety/) > Sábháilteacht bia agus seirbhísí sláinte
comhshaoil

#  Sábháilteacht bia agus seirbhísí sláinte comhshaoil

  * Réamhrá 
  * Cé atá freagrach as sábháilteacht bia in Éirinn? 
  * Cé atá freagrach as sábháilteacht bia san Aontas Eorpach? 
  * Sonraí teagmhála 

##  Réamhrá

In Éirinn agus san Aontas Eorpach, tá gníomhaireachtaí éagsúla freagrach as
sábháilteacht bia agus as seirbhísí sláinte comhshaoil.

Mínítear sa doiciméad seo cad a dhéanann na gníomhaireachtaí, agus conas
teagmháil a dhéanamh leo.

##  Cé atá freagrach as sábháilteacht bia in Éirinn?

###  Ranna rialtais

Tá an [ Roinn Sláinte ](/ga/health/health-system/department-of-health-and-
children/) freagrach as an mbeartas foriomlán maidir le sláinteachas agus
sábháilteacht bia in Éirinn.

Tá an [ Roinn Talmhaíochta, Bia agus na Mara
](https://www.gov.ie/en/organisation/department-of-agriculture-food-and-the-
marine/?referrer=http://www.agriculture.gov.ie/) freagrach as sláinte agus
leas ainmhithe, chomh maith le roinnt réimsí de shláinte plandaí. Tá sé i
gceannas freisin ar mhonatóireacht a dhéanamh ar paistéaradh bainne, seamlais,
monarchana próiseála feola agus saoráidí táirgí uibhe.

###  Údarás Sábháilteachta Bia na hÉireann

Is eagraíocht reachtúil neamhspleách é [ Údarás Sábháilteachta Bia na hÉireann
(FSAI) ](https://www.gov.ie/en/organisation/department-of-agriculture-food-
and-the-marine/?referrer=http://www.agriculture.gov.ie/) . Cosnaíonn do
thomhaltóirí trína chinntiú go gcomhlíontar caighdeáin sábháilteachta bia agus
sláinteachais i siopaí, bialanna, óstáin, stallaí margaidh agus soithí
iascaireachta.

Déanann sé é seo trí:

  * Chigirí sábháilteachta bia a sheoladh chun samplaí bia a thástáil le haghaidh éillithe 
  * Oiliúint a chur ar chigirí sábháilteachta bia agus oibrithe eile sa tionscal bia maidir le dlí an bhia 
  * An pobal a chur ar an eolas nuair a bhíonn ceist sábháilteachta bia ann, mar shampla athghairm táirge nó dúnadh bialainne 
  * Imscrúdú a dhéanamh ar lipéid bhia agus ar bhia calaoiseach 
  * Treoirlínte sábháilteachta bia a fhorbairt 
  * Chomhairle a thabhairt ar bheartas náisiúnta cothaithe 

Oibríonn an FSAI le gníomhaireachtaí stáit eile freisin chun a chinntiú go
gcuirtear dlí an bhia i bhfeidhm, lena n-áirítear an [ tÚdarás um Chosaint
Iascaigh Mhara ](https://www.sfpa.ie/) agus [ Feidhmeannacht na Seirbhíse
Sláinte (FSS) ](/ga/health/health-system/health-service-executive/) .

Más mian leat gearán sábháilteachta bia a dhéanamh faoi ionad bia, mar shampla
ollmhargadh nó bialann, is féidir leat [ foirm ghearáin a sheoladh
](https://www.fsai.ie/makeitbetter/) chuig FSAI. Déanfaidh siad do ghearán a
chur ar aghaidh chuig an [ Oifig Sláinte Comhshaoil
](https://www.hse.ie/eng/services/list/1/environ/environmental-health-
officers.html) iomchuí lena imscrúdú.

###  Safefood

Is eagraíocht trasteorann é [ Safefood ](https://www.safefood.net/) a
chuireann sábháilteacht agus cothú bia chun cinn ar oileán na hÉireann. Seo a
leanas cuid dá róil:

  * Tugann sé comhairle don phobal maidir le bia sláintiúil agus sábháilteacht bia 
  * Déanann sé taighde ar shábháilteacht bia 
  * Déanann sé faireachas ar ghalar a bhaineann le haiste bia, lena n-áirítear murtall 

###  An tÚdarás um Chosaint Iascaigh Mhara

Tá an tÚdarás um [ Chosaint Iascaigh Mhara (SFPA) ](https://www.sfpa.ie/)
freagrach as sábháilteacht bhia na mara agus cosaint iascaigh mhara in Éirinn.
Seo a leanas cuid dá róil:

  * Déanann sé monatóireacht agus cigireacht ar rialuithe sábháilteachta bia ar bháid iascaireachta agus i limistéir táirgeachta dobharshaothraithe 
  * Déanann sé monatóireacht i gcuideachtaí ar láimhseáil, ar ullmhú agus ar phróiseáil bhia na mara (seachas díolachán miondíola). 

Fostaíonn Feidhmeannacht na [ Seirbhíse Sláinte (FSS) ](/ga/health/health-
system/health-service-executive/) Oifigigh Sláinte Comhshaoil chun gearáin
sábháilteachta bia a imscrúdú. Is féidir leat [ sonraí teagmhála d’Oifigigh
Shláinte Chomhshaoil áitiúil a fháil
](https://www.hse.ie/eng/services/list/1/environ/environmental-health-
officers.html) ar Láithreán Gréasáin FSS.

Tá róil bhreise ag Oifigigh Sláinte Comhshaoil freisin:

  * Scrúdaíonn gach áitreabh ina ndéantar bia a phróiseáil nó a dhíol 
  * Forfheidhmíonn siad An [ toirmeasc ar chaitheamh tobac ](/ga/employment/employment-rights-and-conditions/health-and-safety/smoking-in-the-workplace/) in áiteanna poiblí 
  * Forfheidhmíonn siad reachtaíocht alcóil sláinte poiblí 
  * Forfheidhmíonn siad na rialacha maidir le díolachán agus stóráil nimheanna 

Tá freagrachtaí sláinte poiblí agus comhshaoil eile ag Oifigigh Sláinte
Comhshaoil, lena n-áirítear rialú lotnaidí, monatóireacht ar áitribh
shealadacha, agus iniúchadh ar fhoirgnimh phoiblí mar shampla scoileanna agus
áiteanna siamsaíochta.

###  An tÚdarás Rialála Táirgí Sláinte

Is é an [ tÚdarás Rialála Táirgí Sláinte ](https://www.hpra.ie/) an comhlacht
reachtúil a rialaíonn cógais, feistí leighis agus táirgí sláinte eile. Tugadh
Bord Leigheasra na hÉireann (IMB) air roimhe seo.

#  Dlíthe sábháilteachta bia

Is féidir leat [ eolas cuimsitheach ar dhlíthe bia na hÉireann agus na hEorpa
](https://www.fsai.ie/legislation.html) a fháil ar Láithreán Gréasáin Údarás
Sábháilteachta Bia na hÉireann.

##  Cé atá freagrach as sábháilteacht bia san Aontas Eorpach?

Is gníomhaireacht neamhspleách AE é an [ tÚdarás Eorpach um Shábháilteacht Bia
](https://www.efsa.europa.eu/) a bhfuil sé mar phríomhról aige comhairle
eolaíoch neamhspleách a sholáthar. Déanann sé measúnú freisin ar rioscaí a
bhaineann leis an mbiashlabhra agus tugann sé eolas don phobal dá réir.

Cé go dtugann an tÚdarás Eorpach um Shábháilteacht Bia comhairle ar rioscaí
sábháilteachta bia a d’fhéadfadh a bheith ann, tá institiúidí eile an AE (lena
n-áirítear an Coimisiún Eorpach, an Pharlaimint agus an Chomhairle) freagrach
as bainistíocht riosca. Glacann na hinstitiúidí AE seo comhairle ón Údarás
Eorpach um Shábháilteacht Bia, agus ansin déanann siad reachtaíocht a mholadh
agus a ghlacadh. Cuireann siad bearta rialála agus rialaithe i bhfeidhm de
réir mar is gá.

Cuimsíonn an [ Coimisiún Eorpach ](/ga/government-in-ireland/european-
government/eu-institutions/european-commission/) [ Ard-Stiúrthóireacht Sláinte
agus Sábháilteachta Bia ](https://ec.europa.eu/info/departments/health-and-
food-safety_en) . Tá an Ard-Stiúrthóireacht seo freagrach as beartas an AE
maidir le sábháilteacht agus sláinte bia. Déanann sé monatóireacht freisin ar
chur i bhfeidhm dlíthe gaolmhara. Is féidir leat an [ nuacht agus na tuairiscí
sábháilteachta bia de chuid an AE
](https://ec.europa.eu/info/departments/health-and-food-safety_en) is déanaí a
fháil ar Láithreán Gréasáin na hArd-Stiúrthóireachta.

Tá [ Oifig Bia agus Tréidliachta an AE
](https://ec.europa.eu/food/audits_analysis_en) freagrach as monatóireacht a
dhéanamh ar chomhlíonadh dhlíthe éagsúla an AE, lena n-áirítear iad siúd
maidir le shláinteachas bia. Déanann sé cigireacht agus iniúchadh ar stáit AE
agus ar thíortha a easpórtálann chuig an AE. Déanann sé iniúchtaí freisin
maidir le sláinte agus leas ainmhithe, sláinte plandaí, agus úsáid ceimiceán
(mar shampla lotnaidicídí, cógais tréidliachta agus spreagthaigh fáis).

##  Sonraí teagmhála

###  Údarás Sábháilteachta Bia na hÉireann

An Malartú  
Duga Sheoirse  
IFSC  
Baile Átha Cliath 1  
D01 P2V  
Éire

**Teil:** +353 1 8171300

**Facs:** +353 1 8171301

**Láithreán Gréasáin:** [ http://www.fsai.ie ](http://www.fsai.ie)

**R-phost:** [ info@fsai.ie ](mailto:info@fsai.ie)

###  An Roinn Talamhaíochta, Bia agus Mara

Caisleán Bhaile Sheonach  
Loch Garman  
Éire

**Teil:** +353 53 916 3400

**Láithreán Gréasáin:** [ http://www.agriculture.gov.ie
](http://www.agriculture.gov.ie)

**R-phost:** [ ers@agriculture.gov.ie ](mailto:ers@agriculture.gov.ie)

_**Dáta an Leasaithe Deireanaigh:** 29 Eanáir 2021 _

[
](https://facebook.com/sharer/sharer.php?u=https://www.citizensinformation.ie/ga/health/food-
safety/food-safety-and-environmental-health-
services/?utm_source=sharebutton_facebook) [
](https://twitter.com/intent/tweet/?text=S%C3%A1bh%C3%A1ilteacht%20bia%20agus%20seirbh%C3%ADs%C3%AD%20sl%C3%A1inte%20comhshaoil&url=https://www.citizensinformation.ie/ga/health/food-
safety/food-safety-and-environmental-health-
services/?utm_source=sharebutton_twitter) [
](whatsapp://send?text=https://www.citizensinformation.ie/ga/health/food-
safety/food-safety-and-environmental-health-
services/?utm_source=sharebutton_whatsapp) [
](mailto:?subject=S%C3%A1bh%C3%A1ilteacht%20bia%20agus%20seirbh%C3%ADs%C3%AD%20sl%C3%A1inte%20comhshaoil&body=https://www.citizensinformation.ie/ga/health/food-
safety/food-safety-and-environmental-health-
services/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Sábháilteacht bia agus dul amach ag ithe_ ](/ga/health/food-safety/food-safety-and-eating-out/)

Tugann an cháipéis seo comhairle ar fáil chun nimhiú bia a sheachaint agus tú
ag ithe i mbialann.

  * [ _Sábháilteacht bia agus nimhiú bia_ ](/ga/health/food-safety/food-safety-and-food-poisoning/)

Cad ba cheart duit a dhéanamh má tá nimhiú bia tar éis teacht ort mar thoradh
ar bhia éillithe a ithe.

  * [ _Sábháilteacht bia agus siopadóireachta_ ](/ga/health/food-safety/food-safety-and-shopping/)

Tabharann an doiciméad seo comhairle maidir le ag siopadóireacht le haghaidh
bia agus ag storáil bia go sábháilte.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

