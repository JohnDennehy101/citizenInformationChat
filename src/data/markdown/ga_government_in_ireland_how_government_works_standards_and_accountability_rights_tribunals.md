English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Náisiúnta na hÉireann ](/ga/government-in-ireland/how-
government-works/) > [ Caighdeáin agus Cuntasacht ](/ga/government-in-
ireland/how-government-works/standards-and-accountability/) > Binsí Ceart

#  Binsí Ceart

  * Réamhrá 
  * Conas a chuirtear binsí cearta ar bun 
  * Samplaí de bhinsí cearta 

##  Réamhrá

Tá go leor binsí in Éirinn a dhéanann cinntí ceangailteacha faoi chearta
daoine ach nach cúirt dlí iad. Feidhmíonn binse cearta mar chúirt ach ní cuid
de chóras na gcúirteanna iad. Déanann sé an dlí a léirmhíniú agus a chur i
bhfeidhm chun cinntí ceangailteacha a dhéanamh ar dhíospóidí idir páirtithe
éagsúla.

Bunaítear binsí cearta le hAcht Oireachtais. Is é an cuspóir atá acu ná rogha
eile atá tapaidh, neamhfhoirmeálta agus neamhchostasach a sholáthar seachas
córas na gcúirteanna i réimse sonrach dlí (mar shampla, dlí fostaíochta).
Déileálann binsí cearta le raon leathan díospóidí.

##  Conas a chuirtear binsí cearta ar bun

Leagtar amach sa reachtaíocht a bhunaíonn an binse cé mhéad ball a shuífidh
air agus an mbeidh siad ina ndlíodóirí, ina státseirbhísigh nó ina
n-ionadaithe tionscail. Leagtar amach ann freisin cumhachtaí an bhinse agus na
nósanna imeachta a chuirfear i bhfeidhm.

Sonraíonn an reachtaíocht freisin conas is féidir achomharc a dhéanamh i
gcoinne chinneadh an bhinse cearta. I gcásanna áirithe d’fhéadfadh go mbeadh
próiseas achomhairc speisialta leagtha amach sa reachtaíocht. Mar shampla,
déantar achomhairc ón gCoimisiún um Chaidreamh san Áit Oibre chuig an gCúirt
Oibreachais.

Féadfaidh an reachtaíocht a lua freisin nach bhfuil aon achomharc chun na
cúirte ach amháin trí athbhreithniú breithiúnach san Ard-Chúirt. Ciallaíonn sé
seo nach gcuirfidh an chúirt a breithiúnas féin in ionad an chinnidh a rinne
an binse, ach go gcinnteoidh sí go ndearnadh an cinneadh go cothrom. Má
rinneadh cinneadh an bhinse gan nósanna imeachta cothroma a leanúint,
féadfaidh an Ard-Chúirt é a chur ar leataobh (ar ceal).

Íocann an Stát an costas a bhaineann le binse cearta a reáchtáil. Go
ginearálta bíonn ar pháirtithe a thagann os comhair binse cearta íoc as a
n-ionadaíocht dhlíthiúil féin.

##  Samplaí de bhinsí cearta

Áirítear le roinnt binsí cearta aitheanta:

  * An Binse Cúitimh i leith Díobhálacha Coiriúla: Cinneann an binse seo an leibhéal cúitimh atá le híoc le daoine a gortaíodh le linn gnímh choiriúil. 
  * An Coimisiún um Chaidreamh san Áit Oibre: Fiosraíonn an binse seo díospóidí idir fostóirí agus fostaithe agus déanann sé moltaí. 
  * An Binse um Achomhairc i dtaobh Cosaint Idirnáisiúnta: Éisteann an binse seo le hachomhairc ó iarrthóirí tearmainn i gcoinne cinntí chun cosaint idirnáisiúnta a dhiúltú dóibh. 
  * An Bord Pleanála: Éisteann an binse seo le hachomhairc i gcoinne cead pleanála a bheith tugtha nó diúltaithe ag údarás pleanála. 
  * An Oifig Achomhairc Leasa Shóisialaigh: Cinneann an t-oifigeach achomhairc ar iarratais ar liúntais nó ar shochair faoin reachtaíocht leasa shóisialaigh. 
  * An Binse Luachála. Éisteann an binse seo le díospóidí maidir le luacháil inrátaithe réadmhaoine. Is í an luacháil inrátaithe an luach a chuireann an t-údarás áitiúil ar réadmhaoin chun na rátaí a ghearrfar a chinneadh. 
  * Oifig Maoine Intleachtúla na hÉireann: a chinneann an bhfuil aireagáin áirithe i dteideal a bheith cláraithe mar phaitinní agus an féidir siombailí, líníochtaí, marcanna agus cruthanna áirithe a chlárú mar thrádmharcanna. 

_**Dáta an Leasaithe Deireanaigh:** 11 Bealtaine 2022 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/how-government-works/standards-and-accountability/rights-
tribunals/?utm_source=sharebutton_facebook) [
](https://twitter.com/intent/tweet/?text=Bins%C3%AD%20Ceart&url=https://www.citizensinformation.ie/ga/government-
in-ireland/how-government-works/standards-and-accountability/rights-
tribunals/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/how-government-works/standards-and-accountability/rights-
tribunals/?utm_source=sharebutton_whatsapp) [
](mailto:?subject=Bins%C3%AD%20Ceart&body=https://www.citizensinformation.ie/ga/government-
in-ireland/how-government-works/standards-and-accountability/rights-
tribunals/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Binsí Fiosrúcháin_ ](/ga/government-in-ireland/how-government-works/tribunals-and-investigations/tribunals-of-inquiry/)

Imscrúdaíonn binse fiosrúcháin ceisteanna ar leith a bhfuil tábhacht phoiblí
ag baint leo agus cuireann an binse tuairisc faoi bhráid an Oireachtais a
leagann síos na cinntí fíorais.

  * [ _Cearta cónaithe saoránaigh AE/LEE agus a dteaghlaigh in Éirinn_ ](/ga/moving-country/moving-to-ireland/rights-of-residence-in-ireland/residence-rights-eu-national/)

Tá an ceart ag náisiúnaigh an LEE taisteal go hÉirinn agus ní theastaíonn
ceadúnas cónaithe uathu chun fanacht anseo. Tá srianta áirithe, áfach, ar na
cearta seo - faigh tuilleadh eolais.

  * [ _Cearta agus dualgais iarrthóirí tearmainn in Éirinn_ ](/ga/moving-country/asylum-seekers-and-refugees/the-asylum-process-in-ireland/rights-and-obligations-of-asylum-seekers-in-ireland/)

Tá cearta dlíthiúla áirithe ag iarrthóirí tearmainn agus acu siúd a chuireann
iarratas isteach ar dhearbhú dídeanaí in Éirinn. Tá oibleagáidí tábhachtacha
orthu freisin. Faigh eolas maidir leis na cearta agus na hoibleagáidí seo.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

