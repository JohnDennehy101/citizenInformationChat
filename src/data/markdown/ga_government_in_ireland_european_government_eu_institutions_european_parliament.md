English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Eorpach ](/ga/government-in-ireland/european-
government/) > [ Institiúidí an AE ](/ga/government-in-ireland/european-
government/eu-institutions/) > Parlaimint na hEorpa

#  Parlaimint na hEorpa

  * Réamhrá 
  * An tUachtarán agus FPEnna 
  * Cad a dhéanann Parlaimint na hEorpa? 
  * Conas is féidir liom rochtain a fháil ar dhoiciméid Pharlaimint anAE? 
  * Conas a chuirim ábhar imní in iúl doPharlaimint na hEorpa? 
  * Tuilleadh eolais agusteagmhálacha 

##  Réamhrá

Tá Parlaimint na hEorpa mar chuid den phróiseas reachtach, nó déanta dlí san
AE. Tá sé bunaithe sa Bhruiséil, i Lucsamburg agus i Strasbourg.

Caithfidh Parlaimint na hEorpa **agus** [ Comhairle an Aontais Eorpaigh
](/ga/government-in-ireland/european-government/eu-institutions/council-of-
the-european-union/) an chuid is mó de na dlíthe atá beartaithe a cheadú le go
mbeidh siad ina ndlíthe. Féadfaidh tú tuilleadh a léamh faoin gcaoi a ndéantar
dlí an AE inár ndoiciméad, ‘ [ dlí an AE ](/ga/government-in-ireland/european-
government/eu-law/how-eu-law-works/) ’.

Tá 705 suíochán ag an bParlaimint agus reáchtáiltear toghcháin i ngach
ballstát gach 5 bliana [ chun na suíocháin seo a líonadh
](https://www.citizensinformation.ie/en/government_in_ireland/elections_and_referenda/european_elections/european_elections.html)
. Is í Parlaimint na hEorpa an t-aon chomhlacht a thoghtar go díreach laistigh
den AE.

Méadófar líon na bhFeisirí Eorpacha atá ag Éirinn i bParlaimint na hEorpa go
14 (13 faoi láthair) sa chéad toghchán Eorpach eile i mí an Mheithimh 2024.
Méadóidh líon iomlán na bhFeisirí i bParlaimint na hEorpa ó 705 go 720.

##  An tUachtarán agus FPEnna

Toghann an Pharlaimint a huachtarán féin, chomh maith le 14 leas-uachtarán ar
feadh téarma 2.5 bliana. Déanann an t-uachtarán ionadaíocht thar ceann na
Parlaiminte chuig institiúidí eile an AE. Is é [ David Sassoli Uachtarán
reatha Pharlaimint na hEorpa ](https://www.europarl.europa.eu/the-
president/en) .

Tá líon na FPEanna do gach ballstát bunaithe go scaoilte ar dhaonra an
bhallstáit. Ní féidir le tír ar bith níos lú ná 6 FPE nó níos mó ná 96 FPE a
bheith aici. Tá 13 FPE ag Éirinn.

Bíonn FPEanna i ngrúpaí, nó is féidir leo suí mar FPEanna neamhspleácha. Le go
n-aithneofar grúpa, caithfidh 25 FPE a bheith aige agus ionadaíocht ar an
gceathrú cuid ar a laghad de bhallstáit an AE a bheith aige.

Os féidir leat na liostaí seo a leanas a léamh:

  * [ Liosta de na FPEanna reatha go léir ](https://www.europarl.europa.eu/meps/en/search/table)
  * [ Sonraí FPEanna do dháilcheantair Éireannacha ](https://www.europarl.europa.eu/ireland/en/your-meps) . 
  * [ Liosta FPEanna i ngach grúpa polaitiúil ](https://www.europarl.europa.eu/meps/en/search/advanced)

##  Cad a dhéanann Parlaimint na hEorpa?

Tá 3 ról ag Parlaimint na hEorpa:

  * Déanann sé díospóireacht ar **reachtaíocht** . Féadann sé dlíthe a rith nó a dhiúltú, agus féadann sí leasuithe a dhéanamh freisin (ach ní i ngach cás). Ní mór do Chomhairle an AE dlíthe a fhaomhadh freisin chun go mbeidh siad ina ndlí. Má bhaineann an dlí le buiséid an AE, ní féidir leis an bParlaimint ach comhairle a thabhairt ina leith - níl an chumhacht aici an dlí a dhiúltú. Féadfaidh tú níos mó a léamh faoin gcaoi a [ ndéantar dlíthe an AE ](/ga/government-in-ireland/european-government/eu-law/how-eu-law-works/) . 
  * Déanann sí **maoirseacht** ar institiúidí agus ar bhuiséid an AE. Caithfidh uachtarán Choimisiún an AE a bheith faofa ag an bParlaimint, agus caithfidh an Coimisiún ceisteanna i scríbhinn nó ó bhéal a fhreagairt le linn Tráth na gCeisteanna. 
  * Tiomsaíonn sí **buiséad AE** (in éineacht le Comhairle an AE). 

Murab ionann agus an chuid is mó de na parlaimintí náisiúnta, ní féidir le
Parlaimint na hEorpa reachtaíocht a thionscnamh. Is é an Coimisiún Eorpach an
t-aon institiúid AE a bhfuil sé de chumhacht aige dlíthe nua a thionscnamh (nó
a thosú). Féadfaidh an Pharlaimint a iarraidh ar an gCoimisiún dlíthe a
thionscnamh.

##  Conas is féidir liom rochtain a fháil ar dhoiciméid Pharlaimint anAE?

Is féidir leat an fhaisnéis seo a leanas a rochtain ar líne:

  * [ Coistí Parlaiminte ](https://www.europarl.europa.eu/committees/en/home) \- déanann sainchoistí FPEanna grinnscrúdú ar an reachtaíocht sula seoltar chuig an bParlaimint í le díospóireacht agus vótáil a dhéanamh uirthi. 
  * [ Toscaireachtaí parlaiminte ](https://www.europarl.europa.eu/delegations/en/home) \- is grúpaí FPEnna iad seo a bhuaileann le hionadaithe ó thíortha neamh-AE chun caidrimh níos dlúithe a thógáil 
  * [ Ceisteanna parlaiminte ](https://www.europarl.europa.eu/plenary/en/parliamentary-questions.html) \- tá bunachar sonraí de PQanna ar fáil ar líne 
  * Coinnítear doiciméid phoiblí ar líne ar [ chlár poiblí Pharlaimint na hEorpa ](https://www.europarl.europa.eu/plenary/en/parliamentary-questions.html)

##  Conas a chuirim ábhar imní in iúl doPharlaimint na hEorpa?

Má tá ceist agat ar mhaith leat aird na Parlaiminte a thabhairt uirthi, is
féidir leat teagmháil a dhéanamh le do FPE áitiúil, nó achainí a dhéanamh go
díreach ar an bParlaimint.

Féadfaidh tú teagmháil a dhéanamh leis an oifig idirchaidrimh in Éirinn
freisin. Féach ‘tuilleadh eolais agus teagmhálacha’ thíos.

##  Tuilleadh eolais agusteagmhálacha

Tá tuilleadh eolais ar fáil ó cheann de na [ hoifigí eolais de chuid
Pharlaimint na hEorpa ](https://www.europarl.europa.eu/at-your-
service/EN/stay-informed/liaison-offices-in-your-country) .

Is féidir leat [ ceisteanna a chur freisin tríd an tSeirbhís Fiosrúcháin do
Shaoránaigh ](https://www.europarl.europa.eu/at-your-service/en/stay-
informed/citizens-enquiries) .

Faigh eolas maidir le [ cuairt a thabhairt ar Pharlaimint na hEorpa
](https://www.europarl.europa.eu/visiting/en/) .

###  Coiste Achainíocha Phairlimint na hEorpa

Cathaoirleach an Choiste Achainíocha  
Rue Wiertz  
B-1047 Brussels  
Belgium

**Láithreán Gréasáin:** [
http://www.europarl.europa.eu/committees/en/peti/home.html
](http://www.europarl.europa.eu/committees/en/peti/home.html)

**R-phost:** [ peti-secretariat@ep.europa.eu ](mailto:peti-
secretariat@ep.europa.eu)

###  Parlaimint na hEorpa

Allée du Printemps  
B.P. 1024/F F-67070 Strasbourg Cedex  
France

**Teil:** 0033 0 388 174 001

**Facs:** 0033 0 388 256 501

**Láithreán Gréasáin:** [ http://www.europarl.europa.eu
](http://www.europarl.europa.eu)

_**Dáta an Leasaithe Deireanaigh:** 9 Aibreán 2024 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/european-government/eu-institutions/european-
parliament/?utm_source=sharebutton_facebook) [
](https://twitter.com/intent/tweet/?text=Parlaimint%20na%20hEorpa&url=https://www.citizensinformation.ie/ga/government-
in-ireland/european-government/eu-institutions/european-
parliament/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/european-government/eu-institutions/european-
parliament/?utm_source=sharebutton_whatsapp) [
](mailto:?subject=Parlaimint%20na%20hEorpa&body=https://www.citizensinformation.ie/ga/government-
in-ireland/european-government/eu-institutions/european-
parliament/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Comhairle Aontas na hEorpa_ ](/ga/government-in-ireland/european-government/eu-institutions/council-of-the-european-union/)

Tá Comhairle an Aontais Eorpaigh comhdhéanta d’aire rialtais amháin as gach
ballstát. Tá an Chomhairle mar chuid den phróiseas reachtóireachta san Aontas
Eorpach.

  * [ _Cúirt Bhreithiúnais an Aontais Eorpaigh_ ](/ga/government-in-ireland/european-government/eu-institutions/european-court-of-justice/)

  * [ _Cearta aerphaisinéirí san Aontas Eorpach_ ](/ga/travel-and-recreation/air-travel/air-passenger-rights-in-the-eu/)

Faigh eolas faoi do chearta agus tú ag ceannach ticéid, ag cur eitiltí in
áirithe, agus ag taisteal ar eitleáin le haerlínte Eorpacha.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

