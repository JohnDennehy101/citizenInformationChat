English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ I ndiaidh breith do linbh ](/ga/birth-family-
relationships/after-your-baby-is-born/) > Cúram iarbhreithe do do naíonán

#  Cúram iarbhreithe do do naíonán

  * Réamhrá 
  * Scrúdú sláinte iarbhreithe duit féin 
  * Do mheabhairshláinte a chosaint 
  * Scrúduithe sláinte iarbhreithe do do naíonán 
  * Eolas breise 

##  Réamhrá

Baineann scrúduithe sláinte duit féin agus do do naíonán le cúram iarbhreithe
tar éis gur rugadh do naíonán. Is féidir le do DG do sheiceáil iarbhreithe
agus seiceáil 6 seachtaine do naíonáin a dhéanamh ag an gcoinne chéanna.

Is iomaí comhartha fisiciúil agus mothúchánach a d’fhéadfadh teacht ort tar
éis leanbh a thabhairt ar an saol. Is tábhachtach go dtugann tú roinnt ama do
do chorp le hathshlánú.

Ba cheart duit teagmháil a dhéanamh le do DG, cnáimhseach nó altra sláinte
poiblí, áfach, má bhraitheann tú buartha faoi aon cheann de na comharthaí seo
nó go bhfuil rud éigin mícheart.

Má tá tú in ísle brí mar gheall ar do stíl mhaireachtála nua le naíonán óg, is
féidir leat cabhair agus tacaíocht a fháil.

###  Cabhair a fháil i gcás éigeandála

Má ritheann sé leat tú féin nó do naíonán a ghortú, déan teagmháil le do DG nó
le do sheirbhís DG lasmuigh d’uaireanta láithreach. Is féidir leat glao
freisin ar na seirbhísí éigeandála ar 112 nó 999.

##  Scrúdú sláinte iarbhreithe duit féin

Má bhí gnáthbhreith agat, déanfar scrúdú sláinte iarbhreithe ort i ndiaidh 6
seachtaine. Is gnách go dtugann do dhochtúir ginearálta nó d’obstatraí faoi
seo. Pléifidh do dhochtúir ginearálta nó d’obstatraí aon fhadhbanna sláinte
leat. Is féidir leo scrúdú a dhéanamh ar do chneá má rinneadh gearradh
Caesarach ort nó má rinneadh thú a stróiceadh.

Is féidir an méid seo a leanas a áireamh le do sheiceáil iarbhreithe, chomh
maith:

  * Do bhrú fola a sheiceáil, go háirithe má bhí ardbhrú fola ort i rith do thoirchis nó ina dhiaidh 
  * Thú a mheá – má tá d’innéacs corpmhaise (ICM) ard, cuirfidh do dhochtúir roinnt comhairle ort faoi bhealaí leis seo a laghdú 

B’fhéidir gur mian leat comhairle a iarraidh ar do dhochtúir faoi chothú
cíche.

Is féidir le do DG nó d’obstatraí comhairle a chur ort faoi roghanna i dtaobh
frithghiniúna. Má tá scagthástáil ceirbheacs le déanamh ort, is féidir leo
scagthástáil a sceidealú a dhéanfar 3 mhí i ndiaidh na breithe.

##  Do mheabhairshláinte a chosaint

D’fhéadfadh comharthaí mothúchánacha teacht ort tar éis leanbh a thabhairt ar
an saol. Is gnách go dtarlaíonn seo tar éis naíonán a shaolú agus tugtar
‘gruaim na naíonán’ air, amanna. Is féidir leat do mhothúcháin a phlé le do
dochtúir i rith do sheiceála iarbhreithe.

Is féidir leat teagmháil a dhéanamh, chomh maith, le do DG, cnáimhseach nó
altra sláinte poiblí má bhraitheann tú buartha faoi do mheabhairshláinte nó go
bhfuil rud éigin mícheart. Tagann dúlagar iarbhreithe ar idir 10 agus 15% de
mhná laistigh den chéad bhliain tar éis dóibh leanbh a shaolú. Cibé acu má
bhíonn comharthaí éadroma nó troma ort, tá tacaíochtaí iarbhreithe ar fáil
chun cabhrú leat.

##  Scrúduithe sláinte iarbhreithe do do naíonán

Faoin Scéim Cúraim Máithreachais agus Naíonán (an scéim a sholáthraíonn cúram
réamhbhreithe agus iarbhreithe saor in aisce), déanfaidh an DG scrúdú ar an
méid seo a leanas:

  * do naíonán, nuair a bhainfidh sé/sí aois 2 sheachtain amach, agus 
  * an mháthair agus an naíonán, nuair a bhainfidh an naíonán aois 6 seachtaine amach 

###  An tseiceáil 2 sheachtain

Tugtar an chuairt ag aois 2 sheachtain go príomha le teagmháil a dhéanamh arís
eile le do DG agus lena sheiceáil conas atá ag éirí leat féin agus le do
naíonán.

###  An tseiceáil 6 seachtaine

Is féidir leat cuairt a thabhairt ar do DG nó ar d’ospidéal máithreachais go
ndéanfar an tseiceáil 6 seachtaine.

Scrúdóidh do DG nó do phéidiatraí ospidéil do naíonán lena bhforbairt a
sheiceáil. Seiceálfaidh siad meáchan, fad, cuar-imlíne chinn agus cromáin do
naíonáin. Pléifidh siad patrúin bheathaithe agus sláinte ghinearálta do
naíonáin freisin leat, agus ceadóidh siad duit aon bhuarthaí a d’fhéadfadh
bheith ort a phlé.

Leanfaidh d’altra sláinte poiblí (ASP) ag tabhairt faoi sheiceálacha forbartha
ar do leanbh ag céimeanna éagsúla:

  * 3 mhí 
  * Idir 9 agus 11 mhí 
  * Idir 18 agus 24 mí 
  * 3 bliana 

Deimhníonn seiceálacha forbartha cibé acu an bhfuil nó nach bhfuil do leanbh
ag fás mar is ceart. Seiceálann siad freisin an bhfuil do leanbh ábalta rudaí
a dhéanamh is féidir le leanaí ar an aois chéanna a dhéanamh.

Tugtar scrúduithe ar na seiceálacha seo, amanna. Déanfaidh do ASP teagmháil le
ham a shocrú do gach ceann de na coinní seo.

##  Eolas breise

Cuireann FSS eolas breise agus comhairle ar fáil ar thoircheas agus breith
agus cúram a thabhairt do naíonáin agus leanaí, treoir san áireamh ar bheathú,
codladh agus riochtaí sláinte coiteanna.

_**Dáta an Leasaithe Deireanaigh:** 4 Feabhra 2022 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/after-your-baby-is-born/postnatal-
care/?utm_source=sharebutton_facebook) [
](https://twitter.com/intent/tweet/?text=C%C3%BAram%20iarbhreithe%20do%20do%20na%C3%ADon%C3%A1n&url=https://www.citizensinformation.ie/ga/birth-
family-relationships/after-your-baby-is-born/postnatal-
care/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/after-your-baby-is-born/postnatal-
care/?utm_source=sharebutton_whatsapp) [
](mailto:?subject=C%C3%BAram%20iarbhreithe%20do%20do%20na%C3%ADon%C3%A1n&body=https://www.citizensinformation.ie/ga/birth-
family-relationships/after-your-baby-is-born/postnatal-
care/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Tacaíochtaí do dhúlagar iarbhreithe_ ](/ga/birth-family-relationships/after-your-baby-is-born/supports-for-postnatal-depression/)

Tá tacaíochtaí ar fáil do mhná ag fulaingt ó dhúlagar iarbhreithe. Comhairle
agus eolas teagmhála chun cabhrú leat i rith na tréimhse deacra seo.

  * [ _Cad a tharlaíonn d’airgead agus do shealúchais duine éagtha?_ ](/ga/death/the-deceaseds-estate/what-happens-the-deceaseds-estate/)

Conas rochtain a fháil ar airgead agus ar mhaoin an duine éagtha, cearta baill
teaghlaigh maidir le huachtanna agus ar an gcaoi a ndéantar maoin a dháileadh.

  * [ _Airport security and your luggage_ ](/ga/travel-and-recreation/air-travel/security-issues-and-baggage/)

This page describes the items that cannot be carried into restricted areas of
an Irish airport or on board a plane.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

