English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Cearta
agus Coinníollacha Oibre ](/ga/employment/employment-rights-and-conditions/) >
[ Saoire agus laethanta saoire ](/ga/employment/employment-rights-and-
conditions/leave-and-holidays/) > Saoire Thuismitheora

#  Saoire Thuismitheora

  * Réamhrá 
  * An difríocht idir saoirethuismitheora agus sochar tuismitheora 
  * Rialacha faoi shaoire thuismitheora 
  * Conas iarratas a dhéanamh ar shaoirethuismitherora 
  * Cá ndéanfaidh mé iarratas 

##  Réamhrá

Bronnann saoire thuismitheora ar gach tuismitheoir saoire 7 seachtaine a
ghlacadh i rith chéad 2 bhliain de shaol linbh, nó i gcás uchtála, laistigh de
2 bhliain i ndiaidh gur cuireadh an leanbh faoi chúram an teaghlaigh.

Bíonn tréimhse na saoire mar an gcéanna i gcás breitheanna iolracha, mar
shampla, má shaolaítear cúpla duit nó má dhéanann tú beirt leanaí nó níos mó a
uchtáil ag an am céanna.

B’fhéidir go gcáileoidh tú d’íocaíocht ar a dtugtar Sochar Tuismitheora i rith
saoire thuismitheora. Cuirtear saoire thuismitheora ar fáil d’fhostaithe agus
do dhaoine féinfhostaithe. Íoctar Sochar Tuismitheora fad a bhíonn tú ar
shaoire thuismitheora ón obair má d’íoc tú dóthain ranníocaíochtaí árachais
shóisialaigh (ÁSPC). Má tá tú féinfhostaithe, ba cheart duit iarratas a
dhéanamh go díreach leis an Roinn Coimirce Sóisialaí (an RCS) ar Shochar
Tuismitheora ar a laghad 6 seachtaine sula mbeartaítear dul ar saoire
thuismitheora.

Tabhair faoi deara, le do thoil, níl ar d’fhostóir thú a íoc fad a bhíonn tú
ar shaoire thuismitheora, cé gur féidir le roinnt fostóirí do shaoire
thuismitheora ‘a bhreisiú’. Má cháilítear thú do Shochar Tuismitheora,
gheobhaidh tú €274 gach seachtain.

###  Athruithe ar an Saoire Thuismitheoireachta ón Iúil 2022

Ó Iúil 2022:

  * Tiocfaidh méadú ar shaoire thuismitheora aníos ó 5 seachtaine go 7 seachtaine i gcás leanaí a rugadh nó a uchtaíodh ó Iúil 2022 
  * Is féidir leat an 2 sheachtain bhreise de shaoire thuismitheora a éileamh má tá do leanbh **níos óige ná 2 bhliain d’aois an 1 Iúil 2022 nó má cuireadh do leanbh a uchtaíodh faoi chúram do theaghlaigh níos lú ná 2 bhliain ó shin an 1 Iúil 2022**
  * Caithfidh tú an tsaoire bhreise a ghlacadh ar bhreithlá dhá bhliain do linbh nó laistigh de 2 bhliain tar éis an tsocrúcháin uchtála 
  * Tháinig méadú ar Shochar Tuismitheora aníos ó 5 seachtaine go 7 seachtaine do gach tuismitheoir (má cháileoidh tú) 

Ní bheidh tuismitheoirí leanaí a rugadh idir Samhain 2019 agus Iúil 2020
incháilithe don 2 sheachtain.

##  An difríocht idir saoirethuismitheora agus sochar tuismitheora

Ligeann saoire thuismitheoireachta do thuismitheoirí saoire neamhíoctha ón
obair a ghlacadh le ham a chaitheamh agus aire á tabhairt acu dá leanaí. Is
féidir leis an mbeirt tuismitheoirí a fhaide le 26 seachtain de shaoire
thuismitheoireachta a ghlacadh ón 1 Meán Fómhair 2020. Is féidir leat eolas
breise a fháil faoi shaoire thuismitheoireachta.

Tá saoire thuismitheora go sonrach do thuismitheoirí i rith chéad 2 bhliain
linbh.

Tá saoire atharthachta go sonrach do thuismitheoirí nua i rith chéad 6 bhliain
linbh.

Is iad na teidlíochtaí reachtúla eile atá ar fáil do thuismitheoirí saoire
mháithreachais agus saoire uchtaíoch.

Mínítear sa tábla seo na difríochtaí idir na saghsanna saoire do
thuismitheoirí.

**Saoire** |  **Cé a fhaigheann í?** |  **Cé chomh fada a mhairfidh sí?** |  **An íoctar í?**  
---|---|---|---  
Saoire mháithreachais  |  Fostaithe baineanna  |  26 seachtain agus suas le 16 seachtaine neamhíoctha  |  Íoctar, íoctar Sochar Máithreachais ar feadh 26 seachtain   
Saoire uchtaíoch  |  Bronntar í ar thuismitheoir amháin den lánúin uchtála, nó ar thuismitheoir a bhfuil uchtáil á déanamh acu leo féin  |  24 seachtain agus a fhaide le 16 seachtaine neamhíoctha  |  Íoctar, íoctar Sochar Uchtaíoch ar feadh 24 seachtain   
Saoire atharthachta  |  Tuismitheoirí nua leanaí níos óige ná 6 mhí d’aois (athair nó páirtnéir na máthar, de ghnáth, nó i gcás uchtála, an tuismitheoir nach bhfuil ag dul ar saoire uchtaíoch)  |  2 seachtain  |  Íoctar, íoctar Sochar Atharthachta ar feadh 2 sheachtain   
Saoire thuismitheoireachta  |  Tuismitheoirí agus caomhnóirí leanaí níos óige ná 12  |  26 seachtain  |  Ní íoctar í   
Saoire thuismitheora  |  Tuismitheoirí leanaí faoi 2 bhliain d’aois  Tuismitheoirí leanaí a uchtaíodh sa chéad 2 bhliain de shocrúchán an linbh  |  7 seachtaine ón 1 Iúil 2022  |  Íoctar, íoctar Sochar Tuismitheora ar feadh 7 seachtaine   
  
##  Rialacha faoi shaoire thuismitheora

Is í an reachtaíocht a rialaíonn saoire thuismitheora an tAcht um Shaoire agus
Sochar Tuismitheora, 2019, arna leasú.

Caithfidh tú critéir áirithe a shásamh le bheith incháilithe saoire
thuismitheora a ghlacadh. Caithfidh tú na critéir seo a leanas a shásamh:

  * Bheith i do thuismitheoir ábhartha – féach ‘Cé ar féidir leo saoire thuismitheora a ghlacadh?’ thíos: 
  * An tsaoire a ghlacadh laistigh de 104 seachtain (2 bhliain) i ndiaidh go saolaítear an leanbh nó, i gcás uchtála, ón dáta a cuirtear an leanbh faoi do chúram (dáta an tsocrúcháin) 
  * Caithfidh tú **fógra 6 seachtaine** , ar a laghad, a thabhairt do d’fhostóir 

Ní fhoráiltear sa reachtaíocht ach don teidlíocht íosta do shaoire
thuismitheora. B’fhéidir go mbronntar níos mó ceart i do chonradh fostaíochta.

###  Cé ar féidir leo saoire thuismitheora a ghlacadh?

Is féidir le tuismitheoirí ábhartha saoire thuismitheora a ghlacadh do leanaí
incháilithe. Is ionann tuismitheoir ábhartha agus duine de na daoine seo a
leanas:

  * Tuismitheoir an linbh 
  * Céile, páirtnéir sibhialta nó comháitritheoir thuismitheoir an linbh 
  * Tuismitheoir linbh dheontóirghinte, faoi mar a fhoráiltear faoi alt 5 den Acht um Leanaí agus Cóngais Teaghlaigh, 2015 
  * Tuismitheoir nó tuismitheoirí uchtála linbh 
  * Céile, páirtnéir sibhialta nó céile thuismitheoir uchtála an linbh (mura ndearna na tuismitheoirí comhuchtáil) 

###  Conas is féidir liom saoire thuismitheora a ghlacadh?

Is féidir leat an tsaoire seo a ghlacadh mar:

  * Tréimhse leanúnach amháin 7 seachtaine de shaoire, nó 
  * Tréimhsí ar leith nach giorra ná seachtain amháin 

Ní féidir saoire thuismitheora a aistriú idir tuismitheoirí – seachas i
gcúinsí sonraithe, cosúil le bás duine de na tuismitheoirí.

###  Cé mhéid a íocfar liom i rith saoire thuismitheora?

Má tá do dhóthain ranníocaíochtaí ASPC íoctha agat, gheobhaidh tú Sochar
Cúramóra seachtainiúil €274 sa tseachtain. Íocann an Roinn Coimirce Sóisialaí
(an RCS) é seo. Níl ar d’fhostóir thú a íoc fad a bhíonn tú ar shaoire
thuismitheora. Íocann roinnt fostóirí do phá nó déanann siad do phá a bhreisiú
i rith thréimhse na saoire – leagtar seo amach i do chonradh fostaíochta.

###  Rialacha eile le haghaidh saoire thuismitheora

  * Caitear leat faoi mar atá tú fostaithe fad a bhíonn tú ar shaoire thuismitheora (agus ar gach saghas eile de shaoire reachtúil do thuismitheoirí). Tá tú i dteideal filleadh ar do phost tar éis saoire thuismitheora. 
  * Saoire bhliantúil – is féidir le saoire bhliantúil dul i méid fad a bhíonn tú ar shaoire thuismitheora. 
  * Saoirí poiblí – tá tú i dteideal aon saoirí poiblí a fháil a thagann aníos fad a bhíonn tú ar shaoire thuismitheora. 
  * Ranníocaíochtaí ÁSPC – is féidir leat ranníocaíochtaí ÁSPC a chuirtear do shochar a fháil fad a bhíonn tú ar shaoire thuismitheora. 

###  An féidir liom mo shaoire thuismitheoireachta a roinnt le mo pháirtí?

Tá teidlíocht chothrom ar leith ag an mbeirt tuismitheoirí do shaoire
thuismitheora. Ní féidir leat do theidlíocht a aistriú chuig do pháirtnéir.

Nuair a fhaigheann tuismitheoir amháin bás, bíonn an tuismitheoir marthanach i
dteideal saoire a fháil don mhéid saoire nár ghlac an tuismitheoir a fuair bás
óna dteidlíocht 7 seachtaine (tugtar saoire thuismitheora aistrithe air seo).

##  Conas iarratas a dhéanamh ar shaoirethuismitherora

Caithfidh tú fógra a thabhairt do d’fhostóir sular féidir leat saoire
thuismitheora a ghlacadh.

Caithfidh tú na critéir seo a leanas a shásamh:

  * D’fhógra a thabhairt i scríbhinn 
  * Fógra a thabhairt do d’fhostóir ar a laghad 6 seachtaine sula mbíonn an tsaoire le tosú 
  * An dáta tosaithe, an bealach a ghlacfar an tsaoire agus cé chomh fada a mhairfidh an tsaoire a chur san áireamh 

Chun teacht ar eolas breise faoi do chearta fostaíochta, déan teagmháil le
Seirbhís Faisnéise agus do Chustaiméirí an Choimisiúin um Chaidreamh san Áit
Oibre - féach 'Cá ndéanfaidh mé iarratas?' thíos.

Is féidir teacht ar níos mó eolais faoi Shochar Tuismitheora.

###  An féidir le m’fhostóir m’iarraidh ar shaoire thuismitheora a dhiúltú?

Ní féidir le d’fhostóir saoire thuismitheora a dhiúltú ach mura bhfuil tú i
dteideal í a ghlacadh.

Is féidir le d’fhostóir do shaoire thuismitheora a chur siar ar feadh a fhaide
le 12 sheachtain. D’fhéadfadh d’fhostóir do shaoire a chur siar ar na
cúiseanna seo a leanas:

  * Athruithe séasúracha ar an méid oibre 
  * Níl aon oibrí ionaid ar fáil chun tabhairt do chuid oibre 
  * Cineál do dhualgas 
  * An líon fostaithe eile a bhfuil saoire thuismitheora á glacadh acu 
  * Aon cheisteanna eile 

**Má sháraím an tréimhse cháilitheachta 2 bhliain i ngeall gur cuireadh mo
shaoire thuismitheora siar**

Ní féidir ach síneadh 12 sheachtain, ar a fhaide, a chur leis an tréimhse
cháilitheachta do shaoire thuismitheora (a fhaide le 2ra breithlá linbh) i
gcúinsí inar dhiúltaigh fostóir na dátaí bunúla laistigh den tréimhse 2
bhliain ar chúiseanna gnó.

Nuair a bhíonn iarratas á dhéanamh ar shaoire thuismitheora agus ar Shochar
Tuismitheora do dhátaí lasmuigh den tréimhse cháilitheachta 2 bhliain,
caithfidh tú cáipéisíocht tacaíochta a sheoladh ar aghaidh, deimhniú ó
d’fhostóir san áireamh, ina sonraítear an chúis a diúltaíodh na dátaí bunúla,
agus ina ndeimhnítear gur aontaigh d’fhostóir leis na dátaí leasaithe leat.

###  Conas gearán a dhéanamh?

Cosnaítear thú in aghaidh pionósú agus dífhostú éagórach i ngeall ar do
chearta faoin reachtaíocht um shaoire thuismitheora a éileamh.

Is féidir leis an bhfostaí nó an fostóir díospóidí faoi shaoire thuismitheora
a chur faoi bhráid an Choimisiúin um Chaidreamh san Áit Oibre laistigh de 6
mhí i ndiaidh gur tharla an t-ábhar díospóide nó gearáin.

Caithfidh tú úsáid a bhaint as an bhfoirm ghearáin ar líne atá ar fáil ag
workplacerelations.ie. Is féidir síneadh ama 6 mhí eile a thabhairt duit sa
chás amháin go bhfuil cúis réasúnach ann a chuir cosc ort an gearán a dhéanamh
laistigh den ghnáth-thréimhse ama.

##  Cá ndéanfaidh mé iarratas

###  Rannóg an tSochair Thuismitheoir

Roinn Coimirce Sóisialaí

Bóthar Mhic Artúir  
Bun Crannacha  
Dún na nGall  
Éire  
F93 CH79

**Teil:** (01) 471 5898 or 0818 690 690

**Láithreán Gréasáin:** [ https://www.gov.ie/en/service/b321b1-parents-
benefit/ ](https://www.gov.ie/en/service/b321b1-parents-benefit/)

###  Coimisiúin um Chaidreamh san Áit Oibre

Bóthar Uí Bhriain  
Ceatharlach  
R93 E920

**Uaireanta Oscailte:** Luan go hAoine 9.30rn go 1in, 2in go 5in

**Teil:** (059) 917 8990

**Lóghlao:** 0818 80 80 90

**Láithreán Gréasáin:** [ https://www.workplacerelations.ie/en/
](https://www.workplacerelations.ie/en/)

_**Dáta an Leasaithe Deireanaigh:** 8 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/employment/employment-
rights-and-conditions/leave-and-holidays/parents-
leave/?utm_source=sharebutton_facebook) [
](https://twitter.com/intent/tweet/?text=Saoire%20Thuismitheora&url=https://www.citizensinformation.ie/ga/employment/employment-
rights-and-conditions/leave-and-holidays/parents-
leave/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/employment-
rights-and-conditions/leave-and-holidays/parents-
leave/?utm_source=sharebutton_whatsapp) [
](mailto:?subject=Saoire%20Thuismitheora&body=https://www.citizensinformation.ie/ga/employment/employment-
rights-and-conditions/leave-and-holidays/parents-
leave/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Coinbhinsiún na NA um Chearta an Linbh_ ](/ga/birth-family-relationships/children-s-rights-and-policy/un-convention-on-the-rights-of-the-child/)

Leagtar amach i gCoinbhinsiún na NA um Cearta an Linbh na cearta bunúsacha atá
leanaí i dteideal a fháil.

  * [ _Oifig an Ombudsman_ ](/ga/government-in-ireland/how-government-works/standards-and-accountability/office-of-the-ombudsman/)

Is é príomh dhualgas an Ombudsman fiosrú a dhéanamh ar aon ghearán a dhéanann
duine faoin tslí ar chaith eagraíocht phoiblí leis/léi.

  * [ _Cabhair leis an gcostas maireachtála_ ](/ga/money-and-tax/cost-of-living/help-with-cost-of-living/)

Tá comhairle ar an leathanach seo maidir le cuid de na tacaíochtaí atá ar fáil
agus faisnéis faoi chonas is féidir leat do chuid airgid a bhainistiú.

  * [ _Cinntí a dhéanann an tAire Dlí agus Cirt agus Comhionnanais maidir le cosaint idirnáisiúnta_ ](/ga/moving-country/asylum-seekers-and-refugees/the-asylum-process-in-ireland/minister-for-justice/)

Cuireann an doiciméad seo síos ar ról an Aire Dlí, Cirt agus Comhionnanais i
mbronnadh na cosanta idirnáisiúnta (stádas teifigh nó cosaint thánaisteach)
agus na cearta dlíthiúla atá ag duine ar a mbronnadh cosaint idirnáisiúnta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

