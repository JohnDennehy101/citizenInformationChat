English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Teach a
fháil ar chíos ](/ga/housing/renting-a-home/) > [ Cabhrú le cíos
](/ga/housing/renting-a-home/help-with-renting/) > Scéim Cíos Costais do
Thionóntaí in Situ

#  Scéim Cíos Costais do Thionóntaí in Situ

  * Cad í an Scéim Cíos Costais do Thionóntaí in Situ? 
  * An bhfuil má cáilithe chun an Scéim Cíos Costais do Thionóntaí in Situ a fháil? 
  * Conas a dhéanfaidh mé iarratas ar an Scéim Cíos Costais do Thionóntaí in Situ? 
  * Sonraí teagmhála úsáideacha 

##  Cad í an Scéim Cíos Costais do Thionóntaí in Situ?

Ceadaíonn an scéim seo don [ Ghníomhaireacht Tithíochta
](https://www.housingagency.ie/) réadmhaoin ar cíos a cheannach ó thiarnaí
talún príobháideacha atá ag díol a réadmhaoine, ionas gur féidir leis an
nGníomhaireacht Tithíochta leanúint ar aghaidh ag ligean na réadmhaoine seo ar
cíos do na tionóntaí atá ina gcónaí ann.

Féadfaidh tú rochtain a fháil ar an scéim más tionónta príobháideach tú a
bhfuil fógra foirceanta bailí faighte agat agus má tá tú i mbaol anois a
bheith gan dídean toisc go bhfuil do thiarna talún ag díol.

Má cheannaíonn an Ghníomhaireacht Tithíochta do theach ar cíos ó do thiarna
talún, is í an Ghníomhaireacht Tithíochta a bheidh i do thiarna talún ansin.

Íocfaidh tú an cíos céanna leis an nGníomhaireacht Tithíochta agus a d'íoc tú
le do thiarna talún roimhe seo.

[ D’fhógair an rialtas an scéim seo ](https://www.gov.ie/en/press-
release/6ab3a-government-counter-motion-on-the-private-members-business-
motion-re-eviction-ban/) mar chuid de bhearta a ceapadh chun cabhrú le daoine
ar tháinig deireadh lena dtionóntachtaí nuair a tháinig deireadh leis an gcosc
ar dhíshealbhú geimhridh. Cuireadh tús leis an scéim ar an 1 Aibreán 2023.

###  Scéim ar leith do dhaoine atá ag fáil ÍCT nó SCC

Tá Scéim Tionónta in Situ ar leith ann má tá an Íocaíocht Cúnaimh Tithíochta
(ÍCT) nó an Scéim Cóiríochta Cíosa á fháil acu agus tá an tiarna talún chun an
teach atá ar cíos acu a dhíol. Leis an scéim seo, is féidir leis an údarás
áitiúil an teach a cheannach ón tiarna talún agus is féidir leis an tionónta
leanúint ar aghaidh leis an teach a ligean ar cíos ón údarás áitiúil. Ba
cheart teagmháil a dhéanamh le [ d’údarás áitiúil
](https://www.gov.ie/en/publication/942f74-local-authorities/) faoin scéim
seo.

##  An bhfuil má cáilithe chun an Scéim Cíos Costais do Thionóntaí in Situ a
fháil?

Féadfaidh tú rochtain a fháil ar an scéim más tionónta príobháideach tú a
bhfuil fógra foirceanta bailí faighte agat toisc go bhfuil do thiarna talún
chun a réadmhaoin a dhíol agus:

  * Ní féidir leat an réadmhaoin a cheannach ón tiarna talún 
  * Tá tú i mbaol a bheith gan dídean 
  * Tá ceart fadtéarmach agat cónaí in Éirinn 
  * Níl tacaíocht tithíochta sóisialta amhail an Íocaíocht Cúnaimh Tithíochta nó an Scéim Cóiríochta ar Cíos á fháil agat 
  * Níl maoin chónaithe eile agat 
  * Caithfidh glanioncam bliantúil do theaghlaigh a bheith níos lú ná €66,000 i mBaile Átha Cliath agus €59,000 i ngach áit eile sa tír. Is ionann glanioncam agus an méid atá fágtha agat nuair a asbhaintear cáin ioncaim, an Muirear Sóisialta Uilíoch, an Ranníocaíocht Aoisliúntais Bhreise agus ÁSPC as d’ioncam. 

##  Conas a dhéanfaidh mé iarratas ar an Scéim Cíos Costais do Thionóntaí in
Situ?

Déan teagmháil le [ d’údarás áitiúil
](https://www.gov.ie/en/publication/942f74-local-authorities/) chun coinne a
dhéanamh leis an Oifigeach Tithíochta. Déanfaidh siad measúnú maidir le cibé
an gcáilíonn tú chun an scéim seo a fháil nó chun tacaíochtaí tithíochta eile
a fháil.

Tabhair na doiciméid seo a leanas leat agus tú ag bualadh leis an Oifigeach
Tithíochta:

  * Fógra foirceanta bailí 
  * Cruthúnas ar ioncam an teaghlaigh 
  * Fianaise go bhfuil ceart fadtéarmach agat cónaí in Éirinn 

Má cháilíonn tú chun an Scéim Cíos Costais do Thionóntaí in Situ a fháil,
tabharfaidh an t-údarás áitiúil do chuid faisnéise don Ghníomhaireacht
Tithíochta mar aon le sonraí faoin réadmhaoin ar cíos. Oibreoidh an
Ghníomhaireacht Tithíochta leat agus le do thiarna talún chun iarracht a
dhéanamh an réadmhaoin a cheannach.

Má tá ceisteanna agat faoin scéim, féadfaidh tú teagmháil a dhéanamh leis an
nGníomhaireacht Tithíochta mar seo a leanas:

  * Teileafón: +353 1800 000 024 
  * Ríomhphost: [ tenantinsitu@housingagency.ie ](mailto:tenantinsitu@housingagency.ie)

Tá [ eolas faoin scéim ar shuíomh gréasáin
](https://www.housingagency.ie/news-events/cost-rental-tenant-situ-crtis-
scheme) na Gníomhaireachta Tithíochta freisin.

##  Sonraí teagmhála úsáideacha

###  Gníomhaireacht Tithíochta

53 Sráid an Mhóta Uachtarach  
Baile Átha Cliath 2  
D02 KT73  
Éire

**Teil:** +353 1 656 4100

**Facs:** +353 1 656 4101

**Láithreán Gréasáin:** [ https://www.housingagency.ie/
](https://www.housingagency.ie/)

**R-phost:** [ info@housingagency.ie ](mailto:info@housingagency.ie)

_**Dáta an Leasaithe Deireanaigh:** 8 Bealtaine 2023 _

[
](https://facebook.com/sharer/sharer.php?u=https://www.citizensinformation.ie/ga/housing/renting-
a-home/help-with-renting/cost-rental-tenant-in-situ-
scheme/?utm_source=sharebutton_facebook) [
](https://twitter.com/intent/tweet/?text=Sc%C3%A9im%20C%C3%ADos%20Costais%20do%20Thion%C3%B3nta%C3%AD%20in%20Situ%20&url=https://www.citizensinformation.ie/ga/housing/renting-
a-home/help-with-renting/cost-rental-tenant-in-situ-
scheme/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/renting-
a-home/help-with-renting/cost-rental-tenant-in-situ-
scheme/?utm_source=sharebutton_whatsapp) [
](mailto:?subject=Sc%C3%A9im%20C%C3%ADos%20Costais%20do%20Thion%C3%B3nta%C3%AD%20in%20Situ%20&body=https://www.citizensinformation.ie/ga/housing/renting-
a-home/help-with-renting/cost-rental-tenant-in-situ-
scheme/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Tithíocht ar cíos de réir costais_ ](/ga/housing/renting-a-home/help-with-renting/cost-rental-housing/)

Soláthraíonn cíos ar chostas cóiríocht inacmhainne ar cíos do dhaoine ar
mheánioncam. Tá costas tithe ar cíos laghdaithe ar chíos agus tá cinnteacht
tionachta fadtéarmach ag tionóntaí.

  * [ _Scéim Chóiríochta Ar Cíos_ ](/ga/housing/local-authority-and-social-housing/rental-accommodation-scheme/)

Tá an Scéim Chóiríochta ar Cíos á reachtáil ag na húdaráis áitiúla do dhaoine
a fhaigheann Forlíonadh Cíosa ar feadh níos mó ná 18 mí.

  * [ _Daingneacht tionachta do thionóntaí príobháideacha_ ](/ga/housing/renting-a-home/landlords-rights-and-responsibilities/types-of-tenancy/)

Tionóntachtaí téarma sheasta agus tréimhsiúla: daingneacht tionachta faoi
Chuid 4 den Acht um Thionóntachtaí Cónaithe 2004.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

