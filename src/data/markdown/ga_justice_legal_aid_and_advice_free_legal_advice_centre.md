English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ Cabhair
Dhlíthiúil agus Comhairle ](/ga/justice/legal-aid-and-advice/) > Ionad
Comhairle Dlí Saor in Aisce

#  Ionad Comhairle Dlí Saor in Aisce

  * Cad é ICDS? 
  * Conas is féidir liom comhairle dlí saor in aisce a fháil? 
  * An féidir liom obair dheonach a dhéanamh ag ICDS? 
  * Teagmháil 

##  Cad é ICDS?

Eagraíocht neamhspleách dheonach é Ionad Comhairle Dlí Saor in Aisce (ICDS) a
chuireann comhairle dlí bhunúsach saor in aisce ar fáil.

Is iad príomhfheidhmeanna ICDS:

  * Comhairle agus eolas bunúsach a sholáthar do dhaoine a bhfuil ceisteanna faoin dlí acu 
  * Teacht ar cheartas a chur chun cinn trí fheachtais abhcóideachta 
  * Taighde a dhéanamh i limistéir a dtugtar tús áite dóibh den dlí ar mhaithe le leas an phobail 

Ní chuireann ICDS seirbhís ionadaíochta ar fáil agus ní féidir leis cabhrú
leat teacht ar ionadaíocht dhlíthiúil. Cuireann an Dlí-Chumann eolas ar fáil
faoi conas aturnae a aimsiú.

Ní chuireann ICDS cúnamh dlí ar fáil, a riarann comhlacht ar leith, an Bord um
Chúnamh Dlíthiúil.

##  Conas is féidir liom comhairle dlí saor in aisce a fháil?

Cuireann ICDS líne eolais gutháin agus atreoraithe ar fáil ó Luan go hAoine.
Tá an líne ghutháin saor in aisce.

Ní féidir le ICDS eolas ná comhairle dlí a sholáthar ar ríomhphost ná sa
phost.

Is féidir leat teacht ar liosta treoracha ina bhfuil eolas dlíthiúil ar
láithreán gréasáin an ICDS.

###  Clinicí Comhairle Gutháin ICDS

Cuireann ICDS comhairle dlí gutháin saor in aisce ar fáil ar bhonn teoranta
freisin, i gcomhar le Seirbhísí um Fhaisnéis do Shaoránaigh (an SFS). Tá na
hoibrithe deonacha a fhreagraíonn na gutháin cáilithe chun an dlí a
chleachtadh in Éirinn.

Seirbhís saor in aisce faoi rún í seo ar féidir léi an méid a leanas a
sholáthar:

  * Cúnamh céadchéime 
  * Eolas dlíthiúil bunúsach 
  * Comhairle, cosúil leis na chéad chéimeanna eile is gá duit a chur díot 
  * Atreorú chuig seirbhís chuí eile 

Má tá ionadaíocht dhlíthiúil agat cheana féin, ní féidir le Clinic Comhairle
Gutháin an ICDS tuairim eile a thabhairt duit faoi do shaincheist dhlíthiúil.

Is féidir leat coinne a chur in áirithe trí theagmháil a dhéanamh le d’Ionad
um Fhaisnéis do Shaoránaigh áitiúil (IFS). Is féidir leat níos mó a fhoghlaim
faoi na clinicí seo ar láithreán gréasáin an ICDS.

##  An féidir liom obair dheonach a dhéanamh ag ICDS?

Is gnách gur gá bheith go hiomlán cáilithe chun an dlí a chleachtadh in Éirinn
chun obair dheonach a dhéanamh le ICDS. Cuireann ICDS deiseanna d’oibrithe
deonacha ar a láithreán gréasáin de réir mar a thagann siad aníos.

##  Teagmháil

###  Ionad Comhairle Dlí Saor in Aisce

85/86 Sráid Dorset Uachtarach  
Dublin 1  
D01 P9Y3  
Eire

**Teil:** +353 (0)1 906 1010

**Láithreán Gréasáin:** [ http://www.flac.ie ](http://www.flac.ie)

**Téigh i dteagmháil linn:** [ https://www.flac.ie/contact/
](https://www.flac.ie/contact/)

_**Dáta an Leasaithe Deireanaigh:** 16 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/justice/legal-
aid-and-advice/free-legal-advice-centre/?utm_source=sharebutton_facebook) [
](https://twitter.com/intent/tweet/?text=Ionad%20Comhairle%20Dl%C3%AD%20Saor%20in%20Aisce&url=https://www.citizensinformation.ie/ga/justice/legal-
aid-and-advice/free-legal-advice-centre/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/legal-
aid-and-advice/free-legal-advice-centre/?utm_source=sharebutton_whatsapp) [
](mailto:?subject=Ionad%20Comhairle%20Dl%C3%AD%20Saor%20in%20Aisce&body=https://www.citizensinformation.ie/ga/justice/legal-
aid-and-advice/free-legal-advice-centre/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Cúnamh dlí sibhialta agus comhairle dlí_ ](/ga/justice/legal-aid-and-advice/comhairle-dhli-shibhialta-agus-cunamh-dlithiuil/)

Míniú ar chúnamh dlíthiúil sibhialta agus comhairle dlí agus na critéir
incháilitheachta chun leas a bhaint as.

  * [ _Scéim Leasaithe um Chomhairle Dlí Stáisiún an Gharda Síochána_ ](/ga/justice/legal-aid-and-advice/garda-station-legal-advice-scheme/)

Faoi Scéim Leasaithe um Chomhairle Dlí Stáisiún an Gharda Síochána, is féidir
comhairle dlí a chur ar fáil dóibh siúd atá faoi choinneáil i stáisiúin an
Gharda Síochána.

  * [ _An tSeirbhís Buiséadaithe agus Comhairle Airgid_ ](/ga/money-and-tax/personal-finance/debt/mabs-service/)

Is seirbhís saor in aisce agus faoi rún í an tSeirbhís Buiséadaithe agus
Comhairle Airgid (SBCA) le haghaidh daoine a bhfuil fadhbanna fiachais acu

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

