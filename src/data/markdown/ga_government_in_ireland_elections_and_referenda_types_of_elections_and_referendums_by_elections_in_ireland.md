English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Toghcháin agus Reifrinn ](/ga/government-in-ireland/elections-
and-referenda/) > [ Toghcháin Náisiúnta ](/ga/government-in-ireland/elections-
and-referenda/types-of-elections-and-referendums/) > Fothoghcháin

#  Fothoghcháin

  * Réamhrá 
  * Fothoghcháin na Dála 
  * Fothoghcháin an tSeanaid 
  * Póstaeir fothoghcháin 

##  Réamhrá

An rud atá i gceist le fothoghchán ná toghhchán chun suíochán a líonadh atá
folamh idir olltoghcháin agus toghcháin an tSeanaid.

Má fhaigheann ball tofa den Dáill nó den Seanad bás, nó éiríonn sé/sí as nó
théann sé/sí ar scór, líontar a s(h)uíochán trí fothoghchán a reachtáil ach
amháin mura mbeidh olltoghchán le bheith ann go luath.

Féadfaidh iarrthóirí ó pháirtithe polaitiúla agus neamhspléacha dul i gcoinne
fothoghchán. De gnáth, ní thogtar ach duine amháin, seachas nuair atá níos mó
ná suíochán amháin sa dáilcheantar folamh.

Ní oibríonn Parlaimint na hEorpa córas fothoghchán, Cuireann iarrthóirí liosta
ionaid isteach roimh an toghchán, a úsáidtear chun a suíochán a líonadh má tá
sé folamh. De ghnáth, is ón bpáirtí nó an cúlra polaitiúil céanna a thagann na
hiarrthóirí ar an liosta ionaid. Mura cuireadh aon liosta iarrathóirí ionaid i
láthair maidir leis an FPE a bhuaigh an suíochán sa toghchán nó mura féidir an
folúntas a líonadh ón liosta ábhartha, féadfaidh an Dáil duine a roghnú chun
an folúntas a líonadh ó aon liosta iarrthóirí ionaid a chuirtear i láthair dó
an dáilcheantaar sin sa toghchán.

Sa chás go n-éiríonn comhairleoir áitiúil as oifig, go dtéann sé ar scor nó go
bhfaigheann sé bás ainmníonn a bpáirtí iarrthóir ionaid. Má fhaigheann
comhairleoir neamhspléach bás, leannan an t-údarás áitiúil a nósanna imeachta
féin mar atá leagtha amach ina bhuanorduithe.

##  Fothoghcháin na Dála

Nuair a fhaigheann TD (Ball den Dáil) bás nó éiríonn sé as oifig, ritheann an
Dáil (ceann de thithe na Parlaiminte in Éirinn) rún ag ordú d’oifigeach
tuairisceáin dháilcheantar ad TD toghchán a reachtáil chun an folúntas a
líonadh. Éisíonn an Dáil eas chuig an gceann comhairimh. Is cineál ordaithe
dlí é eascaire.

Caithfidh an Dáil an eascaire a eisiúint laistigh de 6 mhí ó bhás nó scor an
TD. Mura ndéanann, caithfidh an Ceann Comhairle a ordú do Chléireach na Dála
an eascaire a eisiúint. Is é an tAcht Toghcháin (Leasú) 2011 an dlí lena
rialaítear eisiúint eascairí i bhfothoghcháin.

Tá an nós imeachta chun iarrthóirí a ainmniú, vótáil agus stiúradh an
chomhairimh i bhfothoghcháin Dáil mar an gcéanna le holltoghchán.

Ní féidir le duine atá ina bhall de Dháil Éireann faoi láthair a bheith ina
iarrthóir i bhfothoghchán Dáil.

##  Fothoghcháin an tSeanaid

Má fhaigheann seanadóir bás nó má éiríonn sé as a phost, ritheann an Seanad
tairiscint ag ordú do Chléireach Seanad Éireann fógra a thabhairt don Aire
Rialtais Áitiúil go bhfuil suíochán folamh.

Caithfidh an tAire ordú a dhéanamh á ordú go ndéanfar fothoghchán chun an
suíochán folamh a líonadh. Caithfear é seo a dhéanamh laistigh de 180 lá. Tá
ainmniúchán iarrthóirí agus vótáil mar an gcéanna le toghchán Seanaid. Ní
dhéantar an fothoghchán ach maidir leis an bpainéal ábhartha.

##  Póstaeir fothoghcháin

Caithfidh cead a fháil roimh ré ó úinéir an chuaille nó an structúir chun
póstaeir agus comharthaí a chrochadh in áiteanna poiblí.

Faoin Acht um Thruailliú Bruscair 1997, arna leasú le hAlt 9 den Acht
Toghcháin (Leasú) (Uimh. 2) 2009, ní féidir póstaeir agus comharthaí toghcháin
a chur suas go dtí go mbeidh ordú déanta ag ceapadh an dáta vótála don
fhothoghchán nó do 30 lá roimh dháta na vótaíochta (cibé acu an tréimhse is
giorra). Tá sé de chumhacht ag údaráis áitiúla na míreanna seo a bhaint má
dhíscaoileann siad nó má bhíonn siad ina núis bruscair.

Tar éis fothoghchán, caithfidh páirtí nó iarrthóir póstaeir a bhaint laistigh
de tréimhse 7 lá. Tar éis an dáta sin, eisíonn d’údarás áitiúil fíneáil ar an
láthair de € 150 i leith gach póstaeir atá fágtha. Bainfidh d’údarás áitiúil
an póstaer de réir mar a eisítear an fhíneáil.

Má eisíodh fíneáil do pháirtí nó d’iarrthóir agus má dhiúltaíonn sé íoc,
féadfaidh d’údarás áitiúil iad a ionchúiseamh sa Chúirt Dúiche chun íocaíocht
a fhorfheidhmiú. Is é an pionós uasta sa Chúirt Dúiche tar éis ciontú i leith
neamhíoc na fíneála ná € 4,000.

Féadfaidh an chúirt a cheangal ar dhuine a chiontófar i gcion bruscair costais
agus costais an údaráis áitiúil a íoc agus an cion á imscrúdú agus an
t-ionchúiseamh a thionscnamh, chomh maith leis na costais a bhaineann leis an
mbruscar a ghlanadh.

Leathanach curtha in eagar: 30 Aibreán 2021

_**Dáta an Leasaithe Deireanaigh:** 30 Aibreán 2021 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/elections-and-referenda/types-of-elections-and-referendums/by-
elections-in-ireland/?utm_source=sharebutton_facebook) [
](https://twitter.com/intent/tweet/?text=Fothoghch%C3%A1in&url=https://www.citizensinformation.ie/ga/government-
in-ireland/elections-and-referenda/types-of-elections-and-referendums/by-
elections-in-ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/elections-and-referenda/types-of-elections-and-referendums/by-
elections-in-ireland/?utm_source=sharebutton_whatsapp) [
](mailto:?subject=Fothoghch%C3%A1in&body=https://www.citizensinformation.ie/ga/government-
in-ireland/elections-and-referenda/types-of-elections-and-referendums/by-
elections-in-ireland/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Toghchán an Uachtaráin_ ](/ga/government-in-ireland/elections-and-referenda/types-of-elections-and-referendums/presidential-election/)

Is iad muintir na hÉireann a thoghann Uachtarán na hÉireann go díreach.
Forbhreathnú ar an bpróiseas ainmniúcháin agus toghcháin

  * [ _Toghcháin Áitiúla_ ](/ga/government-in-ireland/elections-and-referenda/types-of-elections-and-referendums/local-elections/)

Reáchtáiltear toghcháin áitiúla gach 5 bhliain agus toghann baill den phobal
áitiúil seo chun ionadaíocht a dhéanamh ar son an phobail sna húdaráis
áitiúla.

  * [ _An Coimisiún Toghcháin_ ](/ga/government-in-ireland/elections-and-referenda/voting/electoral-commission/)

Is comhlacht stáit nua é an Coimisiún Toghcháin a dhéanfaidh maoirsiú ar
thoghcháin agus reifrinn in Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

