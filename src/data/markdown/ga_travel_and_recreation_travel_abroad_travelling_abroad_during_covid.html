English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Taisteal thar Lear ](/ga/travel-and-recreation/travel-
abroad/) > Ag taisteal thar lear

#  Ag taisteal thar lear

  * Réamhrá 
  * Sula dtéann tú ag taisteal 
  * An bhfuil do phas bailí? 
  * An bhfuil árachas taistil agat? 
  * Ag tiomáint thar lear 
  * Agus tú thar lear 
  * Noda taistil 
  * Tuilleadh eolais 

##  Réamhrá

Sula dtéann tú ar thuras, déan cinnte roinnt rudaí riachtanacha a dhéanamh. Ar
dtús, seiceáil na rialacha agus na ceanglais don tír ar a bhfuil tú ag
tabhairt cuairt uirthi. Tá seans ann go mbeidh víosa ag teastáil uait, nó
b’fhéidir go mbeadh gá le do phas a athnuachan. Ba cheart duit smaoineamh ar
árachas taistil a fháil ar eagla go mbeidh fadhb agat. Má tá sé beartaithe
agat tiomáint, cinntigh go bhfuil do cheadúnas tiomána bailí. Agus tú thar
lear, is maith an rud é fios a bheith agat cá bhfuil an Ambasáid nó Consalacht
de chuid na hÉireann is gaire duit, ar fhaitíos go mbeidh cabhair uait.

Tá roinnt leideanna cabhracha maidir le taistil ar an leathanach seo agus tú
ag taisteal thar lear.

###

##  Sula dtéann tú ag taisteal

###  Déan an chomhairle taistil agus riachtanais iontrála do cheann scríbe a
sheiceáil.

Déan [ comhairle taistil agus riachtanais iontrála na tíre a bhfuil tú ag
taisteal chuici ](https://www.ireland.ie/en/dfa/overseas-travel/advice/) a
sheiceáil sula dtéann tú thar lear.

Seans go mbeidh víosa ag teastáil uait, braitheann sé seo ar do cheann scríbe.
Faigh amach an bhfuil [ víosa ag teastáil ar shuíomh gréasáin na Roinne
Gnóthaí Eachtracha ](https://www.ireland.ie/en/dfa/overseas-travel/visas-for-
irish-people-going-abroad/) .

##  An bhfuil do phas bailí?

Cinntigh go bhfuil dáta do phas féin agus dáta phasanna do theaghlaigh bailí
sula gcuirfeá saoire in áirithe. Tá an tseirbhís Pas Ar Líne oscailte do gach
iarratasóir. Is féidir eolas a fháil anseo maidir le conas do phas a
athnuachan nó conas iarratas a dhéanamh ar chéad phas do linbh.

Tá [ na hamanna slánúcháin pas is déanaí ar fáil ar shuíomh gréasáin Sheirbhís
na bPasanna ](https://www.ireland.ie/en/dfa/passports/turnaround-times/) .

##  An bhfuil árachas taistil agat?

Ba cheart árachas taistil a fháil duit féin agus do do theaghlach. Má tá
polasaí árachais taistil agat cheana féin, nó má tá árachas taistil san
áireamh i do pholasaí árachais sláinte, ba cheart a sheiceáil go bhfuil tú
clúdaithe do chóireáil ospidéil i gcás COVID-19.

Ba chóir do Chárta Eorpach um Árachas Sláinte a thabhairt leat má tá tú ag
taisteal chuig an LEE nó chuig an Eilvéis. Ní féidir do Chárta Eorpach um
Árachas Sláinte a úsáid sa RA. Ach is féidir an cúram sláinte a theastaíonn
uait a fháil fós. Beidh ort do phas Éireannach a thaispeáint don dochtúir
teaghlaigh nó don ospidéal. Bí cinnte go bhfuil sé cothrom le dáta, ní mór é a
athnuachan gach 4 bliana agus tá pas ar leith ag teastáil ó gach ball den
teaghlach. Ní oibríonn an Cárta Eorpach um Árachas Sláinte in ionad árachas
taistil.

[ Tá comhaontú sláinte cómhalartach i bhfeidhm idir Éire agus an Astráil [ .
Ciallaíonn sé seo go bhfaighidh cuairteoirí Éireannacha chun na hAstráile
seirbhísí éigeandála agus cúnamh i leith costas drugaí agus leigheasanna
ordaithe ar an mbonn céanna le daoine a bhfuil gnáthchónaí orthu san Astráil.
](http://health.gov.ie/blog/press-release/reciprocal-agreement-on-medical-
treatment-for-temporary-visitors-between-ireland-and-australia/)
](http://health.gov.ie/blog/press-release/reciprocal-agreement-on-medical-
treatment-for-temporary-visitors-between-ireland-and-australia/)

Tá Éireannaigh atá ag taisteal sa RA i dteideal rochtain a fháil ar chúram
sláinte tríd an gComhlimistéar Taistil.

##  Ag tiomáint thar lear

Má tá sé ar intinn agat tiomáint agus tú thar lear, cinntigh go bhfuil do
cheadúnas tiomána Éireannach bailí agus go dtabharfaidh tú leat é.

D'fhéadfadh roinnt tíortha lasmuigh den Limistéar Eorpach Eacnamaíoch
(Ballstáit an Aontais Eorpaigh, na hIorua, na hÍoslainne agus Lichtinstéin) a
cheangal ort [ Cead Tiomána Idirnáisiúnta (IDP) ](/ga/travel-and-
recreation/motoring/driver-licensing/international-driving-permit/) agus do
cheadúnas tiomána Éireannach a bheith agat.

Féach an [ Fhoirm iarratais IDP (pdf) ](https://www.theaa.ie/wp-
content/uploads/2023/11/AA_IDP-Application202310-1.pdf) le haghaidh liosta
iomlán de na tíortha a aithníonn an cead sin.

Déan cinnte i gcónaí go bhfuil tú árachaithe mar is cuí le haghaidh tiomána
agus tú thar lear.

Faigh [ tuilleadh eolais maidir le tiomáint thar lear ón Údarás um
Shábháilteacht ar Bhóithre ](https://www.rsa.ie/services/licensed-
drivers/driving-licence/driving-abroad) .

##  Agus tú thar lear

Déan nóta de sheoladh, uimhir theileafóin agus uaireanta oscailte Ambasáid nó
Chonsalacht na hÉireann sa tír ina bhfuil tú ar cuairt. I dtíortha nach bhfuil
ionadaíocht taidhleoireachta nó chonsalachta Éireannach iontu, féadfaidh tú
cúnamh éigeandála a lorg ó ambasáidí nó ó chonsalachtaí thíortha eile an
Aontais Eorpaigh. Ar a suíomh gréasáin, cuireann an Roinn Gnóthaí Eachtracha
comhairle ar fáil maidir le cad atá le déanamh chun fanacht sábháilte agus tú
thar lear agus cad atá le déanamh i gcás éigeandála.

##  Noda taistil

Sula dtéann tú thar lear, seo roinnt noda eile a chabhróidh leat agus tú ar do
thuras.

  * Seiceáil an bhfuil vacsaín nó imdhíonadh ar bith ag teastáil uait sula dtéann tú ag taisteal (8 seachtaine ar a laghad roimh ré) 
  * Déan nóta d’uimhir éigeandála 24 uair do bhainc ionas gur féidir leat do chárta creidmheasa nó do chárta dochair a chealú má ghoidtear é. 
  * Déan do liúntas sonraí móibíleacha a sheiceáil le do sholáthraí seirbhíse fón póca. (Le haghaidh taistil lasmuigh den LEE). 
  * An gá duit cuibheoir speisialta a thabhairt leat chun do ghléasanna leictreacha a phlugáil isteach? 

##  Tuilleadh eolais

Soláthraíonn an Roinn Gnóthaí Eachtracha in Éirinn [ comhairle taistil
d’Éireannaigh a bhfuil sé beartaithe acu turas a dhéanamh thar lear
](https://www.ireland.ie/en/dfa/overseas-travel/advice/) .

Tá eolas ag FSS maidir le [ tinneas agus ionfhabhtú a chosc agus tú thar lear
](http://www.hse.ie/eng/health/az/T/Travel-health/Preventing-illness-and-
infection-while-abroad.html) .

Ar shuíomh gréasáin an Lárionaid Faire um Chosaint Sláinte, soláthraítear [
comhairle do thaistealaithe maidir le conas tinneas a sheachaint
](https://www.hpsc.ie/) .

Tá [ eolas agus comhairle maidir le sláinte agus taisteal idirnáisiúnta
](http://www.who.int/ith/en/) ag an Eagraíocht Dhomhanda Sláinte.

###  An Roinn Gnóthaí Eachtracha

80 Faiche Stiabhna  
Baile Átha Cliath 2  
Éire

**Teil:** +353 (01) 408 2000

**Láithreán Gréasáin:** [ http://www.dfa.ie ](http://www.dfa.ie)

_**Dáta an Leasaithe Deireanaigh:** 22 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/travel-abroad/travelling-abroad-during-
covid/?utm_source=sharebutton_facebook) [
](https://twitter.com/intent/tweet/?text=Ag%20taisteal%20thar%20lear&url=https://www.citizensinformation.ie/ga/travel-
and-recreation/travel-abroad/travelling-abroad-during-
covid/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/travel-abroad/travelling-abroad-during-
covid/?utm_source=sharebutton_whatsapp) [
](mailto:?subject=Ag%20taisteal%20thar%20lear&body=https://www.citizensinformation.ie/ga/travel-
and-recreation/travel-abroad/travelling-abroad-during-
covid/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Taisteal thar lear agus vacsainiú_ ](/ga/travel-and-recreation/travel-abroad/vaccinations-health-tips/)

Tá an vacsaín éigeantach chun dul isteach roinnt tíortha. Eolas ar vacsaíní do
dhaoine a chónaíonn in Éirinn má tá siad ag dul thar lear.

  * [ _Ag taisteal thar lear le páistí_ ](/ga/travel-and-recreation/travel-abroad/travelling-abroad-with-children/)

Sa doiciméad seo tugtar comhairle do thuismitheoirí agus iad ag taisteal thar
lear le páistí.

  * [ _Ag pósadh thar lear_ ](/ga/birth-family-relationships/getting-married/getting-married-abroad/)

Eolas do shaoránach/shaoránaigh Éireannacha maidir le conas a chinntiú go
bhfuil do phósadh thar lear bailí de réir an dlí in Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

