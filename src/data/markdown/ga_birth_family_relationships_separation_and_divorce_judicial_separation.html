English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Scaradh, colscaradh agus díscaoileadh ](/ga/birth-
family-relationships/separation-and-divorce/) > Scaradh Dleathúil

#  Scaradh Dleathúil

  * Eolas 
  * Rialacha 
  * Rataí 
  * Conas Iarratas a dhéanamh 
  * Teagmháil 

##  Eolas

Nuair nach féidir le lánúin comhaontú ar na téarmaí faoina gcónóidh siad
amuigh óna chéile, is féidir le ceachtar den bheirt iarratas a dhéanamh ar na
cúirteanna ar idirscaradh breithiúnach. Ní mór go bhfuil an chúirt sásta faoin
méid a leanas:

  * •Tá forais leis an iarratas. 
  * •Cuireadh an lánúin ar an eolas ar chomhairleoireacht agus idirghabháil. 
  * •Rinneadh soláthar cuí ar mhaithe le leas aon chleithiúnaithe. 

Má tá an Chúirt sásta, deonóidh sí foraithne idirscartha bhreithiúnaigh.
Deimhnítear san fhoraithne nach bhfuil dualgas a thuilleadh ar an lánúin cónaí
le chéile mar lánúin phósta. Chomh maith leis sin, féadfaidh an chúirt
orduithe a dhéanamh maidir le caomhnóireacht agus rochtain ar leanaí, agus
cnapshuimeanna agus cothabháil a íoc, maoin a aistriú, cearta comharbais a
chur ar ceal etc.

Déantar iarratas ar idirscaradh breithiúnach ar [ an gCúirt Chuarda
](/ga/justice/courts-system/circuit-court/) nó ar [ an Ard-Chúirt
](/ga/justice/courts-system/high-court/) . Bíonn na héisteachtaí ar fad
príobháideach agus ní thugtar cead isteach do bhaill den phobal sa seomra
cúirte, ar nós a bhíonn i gceist i ngach ceist dlí teaghlaigh.

##  Rialacha

Ní féidir leat iarratas a dhéanamh ar idirscaradh breithiúnach nuair atá [
comhaontú idirscartha ](/ga/birth-family-relationships/separation-and-
divorce/separation-agreement/) i bhfeidhm agat cheana féin a ndearnadh ordú
cúirte de. Ní mór go bhfuil iarratas ar idirscaradh breithiúnach bunaithe ar
cheann amháin de na sé fhoras a leanas:

  * Go ndearna páirtí amháin adhaltranas 
  * Bhí iompar den chineál sin ar bun ag páirtí amháin go mbeadh sé míréasúnta a bheith ag súil leis go leanfadh an céile eile ag cónaí leo 
  * Thréig páirtí amháin an páirtí eile ar feadh bliana ar a laghad roimh an tráth a dhéantar an t-iarratas 
  * Chónaigh na páirtithe amuigh óna chéile ar feadh bliana roimh an tráth a dhéantar an t-iarratas agus comhaontaíonn an bheirt pháirtithe le deonú na foraithne 
  * Chónaigh na páirtithe amuigh óna chéile ar feadh trí bliana ar a laghad ag an tráth a dhéantar an t-iarratas ar an bhforaithne (cé acu má nó chomhaontaíonn nó mura gcomhaontaíonn an bheirt pháirtithe le deonú na foraithne) 
  * Measann an chúirt nach raibh gnáthchaidreamh pósta idir na céilí ar feadh bliana ar a laghad roimh an dáta a rinneadh an t-iarratas ar an bhforaithne. 

Is é an foras deiridh an foras is mó is coitianta ar a ndeonaítear foraithne,
mar gheall nach dtugtar le fios go bhfuil an locht ar cheachtar páirtí.

Nuair a bhíonn iarratas á dhéanamh agat ar idirscaradh breithiúnach, ní mór
duit ceithre cháipéis a sheoladh chuig [ an gCúirt Chuarda
](/ga/justice/courts-system/circuit-court/) :

  * Foirm iarratais (ar a dtugtar bille sibhialta dlí teaghlaigh). Déantar cur síos sa cháipéis seo ort féin agus ar do chéile, bhur ngairmeacha beatha agus cén áit a gcónaíonn sibh. Leagtar amach inti, chomh maith, cathain a phós sibh, cé chomh fada atá sibh ag cónaí amuigh óna chéile agus ainmneacha agus dátaí breithe bhur leanaí. 
  * Ráiteas acmhainne faoi mhionn. Leagtar amach sa cháipéis seo do shócmhainní, d’ioncam, d’fhiachas, do dhliteanais agus d’eisíocaíochtaí. 
  * Ráiteas faoi mhionn a bhaineann le leas do leanaí. Leagtar amach sa cháipéis seo sonraí pearsanta faoi leanaí an phósta. Déantar cur síos sa cháipéis ar an áit a gcónaíonn siad agus na daoine a gcónaíonn siad leo. Déantar cur síos sa cháipéis seo ar a n-oideachas agus oiliúint, a sláinte, socruithe cúram leanaí agus socruithe cothabhála agus rochtana. 
  * Cáipéis ina ndeimhnítear gur cuireadh ar an eolas thú faoi na roghanna eile ar idirscaradh breithiúnach. Mionnaíonn aturnae an cháipéis seo agus deimhníonn sí go ndearna tú plé ar roghanna [ na hidirghabhála ](/ga/birth-family-relationships/separation-and-divorce/separation-agreement/) agus [ comhaontuithe idirscartha ](/ga/birth-family-relationships/separation-and-divorce/separation-agreement/) . 

Nuair a bhíonn na cáipéisí riachtanacha go léir comhdaithe agat agus ag do
chéile, tabharfar dáta duit don éisteacht chúirte. Beidh an éisteacht ar siúl
go príobháideach agus beidh ort a thaispeáint don chúirt go gcomhlíonann tú [
ceanglais an Achta um Idirscaradh Breithiúnach agus Athchóiriú an Dlí
Teaghlaigh, 1989
](http://www.irishstatutebook.ie/1989/en/act/pub/0006/index.html) . Is féidir
leat tuilleadh a léamh faoi [ thosca a ndéanann cúirt breithniú orthu i gcás
idirscartha bhreithiúnaigh anseo ](/ga/birth-family-relationships/separation-
and-divorce/factors-in-separation-divorce/) . Má tá an chúirt sásta go bhfuil
forais agat le haghaidh idirscaradh breithiúnach, deonóidh sí foraithne.

Tá fáil ar [ bhreis faisnéise ar iarratas a dhéanamh ar idirscaradh
breithiúnach
](http://www.courts.ie/Courts.ie/Library3.nsf/PageCurrent/DF7DA6B353FB955D80257FB500425CAE?opendocument&l=en)
ar láithreán gréasáin na Seirbhíse Cúirteanna.

Ní bhronnann foraithne idirscartha bhreithiúnaigh an ceart ort chun athphósadh
nó chun iontráil i bpáirtnéireacht shibhialta.

##  Rataí

Níl ceanglas dlíthiúil ort  aturnae  nó  abhcóide  a úsáid. Féadfaidh tú, más
mian leat, a roghnú chun ionadaíocht a dhéanamh duit féin, i bhfírinne.
D’fhéadfadh saincheisteanna casta a bheith i gceist, áfach, a chruthaíonn
mórdheacrachtaí duit iarratas a dhéanamh ar idirscaradh breithiúnach gan aon
chabhair ghairmiúil.

##  Conas Iarratas a dhéanamh

Tá [ an Bille Sibhialta um an Dlí Teaghlaigh
](http://www.courts.ie/80256D9F0048007C/0/C4006B84317B6E3180256F24005F9055?Open&Highlight=0,divorce)
agus foirmeacha samplacha don [ ráiteas acmhainne
](http://www.courts.ie/rules.nsf/0f9632235a96242e80256d2b0045bb5c/b78ad2256d181c0d80256f24006559e5?OpenDocument)
, [ an ráiteas ar leas linbh
](http://www.courts.ie/rules.nsf/0f9632235a96242e80256d2b0045bb5c/9346636d50e90e8680256f2400657f1e?OpenDocument)
agus [ an deimhniú gur cuireadh ar an eolas thú ar roghanna eile
](http://www.courts.ie/rules.nsf/0f9632235a96242e80256d2b0045bb5c/0e05b363c61d2d9780256f240065c80e?OpenDocument)
ar fáil ó láithreán gréasáin na Seirbhíse Cúirteanna. Chomh maith leis sin,
féadfaidh tú cóipeanna a fháil de na foirmeacha seo, agus den Bhille um an Dlí
Teaghlaigh, ó [ Oifig na Cúirte Cuarda
](http://www.courts.ie/offices.nsf/WebCObyJurisdiction?OpenView&Start=1&Count=30&Expand=3)
is gaire duit.

Moltar i gcónaí comhairle dlí agus ionadaíocht a fháil. Níor cheart duit féin
agus do chéile an t-aturnae céanna a úsáid.

Chun fiosrúchán a dhéanamh faoi cibé acu an bhfuil nó nach bhfuil tú
incháilithe do Chúnamh Dlí  , déan teagmháil leis [ an ionad dlí is gaire duit
](http://www.legalaidboard.ie/lab/publishing.nsf/Content/Law_Centres) . Níl
cúnamh dlí saor in aisce agus tá ar gach duine ranníocaíocht a íoc i dtreo na
gcostas.

Is eagraíocht neamhspleách, dheonach é [ ICDS (Ionaid Chomhairle Dlí Saor in
Aisce) ](http://www.flac.ie/) a oibríonn líonra de chlinicí um chomhairle
dhlíthiúil ar fud na tíre. Tá na clinicí seo faoi rún agus saor in aisce do
chách. Déan teagmháil leis an [ Ionad um Fhaisnéis do Shaoránaigh
](http://centres.citizensinformation.ie/) is gaire duit chun teacht ar
fhaisnéis ar sheirbhísí ICDS i do cheantar. Ina theannta sin, tá líne
faisnéise agus atreoraithe á reáchtáil ag ICDS le linn uaireanta oifige le
haghaidh faisnéis bhunúsach dhlíthiúil.

Ma roghnaíonn tú chun aturnae príobháideach a fhruiliú, ba cheart duit a
bheith feasach nach ann d’aon ráta seasta muirear le haghaidh táillí dlí.
Moltar duit roinnt meastacháin luacha a fháil sula ndéanann tú cinneadh ar
ghnóthas dlíthiúil. Tá fáil ar [ fhaisnéis teagmhála do ghnóthais aturnaetha
](http://www.lawsociety.ie/Pages/Find-a-Firm/) ar fud na hÉireann ar láithreán
gréasáin Dhlí-Chumann na hÉireann.

##  Teagmháil

###  An Bord um Chúnamh Dlíthiúil

Sráid an Chalaidh  
Cathair Saidhbhín  
Ciarraí  
V23 RD36  
Éire

**Teil:** 066 947 1000

**Lóghlao:** 0818 615 200

**Láithreán Gréasáin:** [ http://www.legalaidboard.ie
](http://www.legalaidboard.ie)

**R-phost:** [ info@legalaidboard.ie ](mailto:info@legalaidboard.ie)

###  Ionad Comhairle Dlí Saor in Aisce

85/86 Sráid Dorset Uachtarach  
Dublin 1  
D01 P9Y3  
Eire

**Teil:** +353 (0)1 906 1010

**Láithreán Gréasáin:** [ http://www.flac.ie ](http://www.flac.ie)

**Téigh i dteagmháil linn:** [ https://www.flac.ie/contact/
](https://www.flac.ie/contact/)

_**Dáta an Leasaithe Deireanaigh:** 24 Márta 2016 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/separation-and-divorce/judicial-
separation/?utm_source=sharebutton_facebook) [
](https://twitter.com/intent/tweet/?text=Scaradh%20Dleath%C3%BAil&url=https://www.citizensinformation.ie/ga/birth-
family-relationships/separation-and-divorce/judicial-
separation/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/separation-and-divorce/judicial-
separation/?utm_source=sharebutton_whatsapp) [
](mailto:?subject=Scaradh%20Dleath%C3%BAil&body=https://www.citizensinformation.ie/ga/birth-
family-relationships/separation-and-divorce/judicial-
separation/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ag cónaí le chéile agus pósadh: cad iad na difríochtaí dlíthiúla?_ ](/ga/birth-family-relationships/cohabiting-couples/legal-differences-between-cohabitation-and-marriage/)

  * [ _Athbhreithniú breithiúnach i gcúrsaí pleanála agus comhshaoil_ ](/ga/environment/environment-and-the-law/judicial-review-in-planning-and-environmental-matters/)

Is féidir leis an Ard-Chúirt athbhreithniú breithiúnach a dhéanamh ar chinntí
poiblí le dearbhú an bhfuil siad neamhdhleathach. Faigh amach faoi
athbhreithniú breithiúnach sna réimsí comhshaoil agus pleanála.

  * [ _Cad is carthanas ann?_ ](/ga/government-in-ireland/charities/what-is-a-charity/)

Déantar cur síos sa doiciméad seo ar cad is carthanas ann in Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

