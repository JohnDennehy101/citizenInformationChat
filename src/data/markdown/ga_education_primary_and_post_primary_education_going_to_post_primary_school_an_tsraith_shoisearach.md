English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas bunscoile agus iar-bhunscoile
](/ga/education/primary-and-post-primary-education/) > [ Dul chun scoile iar-
bhunoideachais ](/ga/education/primary-and-post-primary-education/going-to-
post-primary-school/) > An tSraith Shóisearach

#  An tSraith Shóisearach

  * Cad é an tSraith Shóisearach? 
  * Abhair na Sraithe Sóisearaí 
  * Próifíl Ghnóthachtála na Sraithe Sóisearaí (JCPA) 
  * Tuilleadh faisnéise 

##  Cad é an tSraith Shóisearach?

Clúdaíonn an tSraith Shóisearach na chéad trí bliana den mheánscoil. Tosaíonn
páistí iar-bhunscoil (ar a dtugtar meánscoil ar go minic) thart ar 12 nó 13
bliana d'aois.

Is féidir leat staidéar a dhéanamh ar raon ábhar le linn na Sraithe Sóisearaí.
Déantar measúnú ar na scoláirí agus cuirtear scrúdú ar siúil ag deireadh na
Sraithe Sóisearaí. De ghnáth déanann mic léinn an scrúdú ag 15 nó 16 bliana
d'aois.

###  **Leabhair scoile saor in aisce do dhaltaí na tSraith Shóisearach**

Ó Mheán Fómhair 2024 ar aghaidh, [ cuirfear leabhair scoile agus acmhainní
ranga saor in aisce, amhail cóipleabhair, irisí, áireamháin agus foclóirí
](https://www.citizensinformation.ie/en/education/primary-and-post-primary-
education/educational-supports/financial-help-with-school/#c267ad) , ar fáil
do dhaltaí na Sraithe Sóisearaí i Scéim an tSaoroideachais. Léigh tuilleadh
faoi [ leabhair scoile saor in aisce do dhaltaí na tSraith Shóisearach
](https://www.gov.ie/en/publication/5652a-schoolbooks-scheme-for-junior-cycle-
in-post-primary-schools/) ar Gov.ie.

##  Abhair na Sraithe Sóisearaí

Tá go leor [ ábhar sa tSraith Shóisearach
](https://www.curriculumonline.ie/Junior-cycle/) , ach ní chuirtear gach ábhar
ar fáil i ngach scoil.

Caithfidh gach dalta staidéar a dhéanamh ar an nGaeilge (mura bhfuil [
díolúine agat ó staidéar a dhéanamh ar an nGaeilge) ](/ga/education/the-irish-
education-system/exemption-from-irish/) , Béarla, Mata agus Stair. Ag brath ar
do scoil, féadfaidh ábhair eile a bheith éigeantach freisin.

Déantar staidéar ar Bhéarla, ar Ghaeilge agus ar Mhata ag gnáthleibhéal nó
ardleibhéal. Déantar staidéar ar gach ábhar eile ag leibhéal comónta.
Socraítear na measúnuithe rang bhunaithe sa dara agus sa triú bliain ag
leibhéal comónta freisin.

##  Próifíl Ghnóthachtála na Sraithe Sóisearaí (JCPA)

In 2022, tháinig [ Próifíl Ghnóthachtála na Sraithe Sóisearaí (JAPA) in ionad
an Teastais Shóisearaigh go hiomlán ](https://www.curriculumonline.ie/Junior-
cycle/Junior-Cycle-is-changing) . Cuireann sé measúnuithe rangbhunaithe leis
an tSraith Shóisearach.

Tá an chomhpháirte seomra ranga den JCPA bunaithe ar obair a rinne an mac
léinn sa dara agus sa tríú bliain. Bíonn an scrúdú scríofa ar siúl i mí an
Mheithimh den tríú bliain den chlár

Tá na [ socruithe measúnaithe don tSraith Shóisearach 2024 foilsithe ag an
Roinn Oideachais (pdf)
](https://www.gov.ie/pdf/?file=https://assets.gov.ie/270733/9d77a9be-41ac-4494-887d-b1963c81cd0a.pdf#page=null)
.

Ní raibh aon táille i gceist le scrúduithe na Sraithe Sóisearaí a dhéanamh in
2024. Léigh tuilleadh faoi [ scrúduithe agus torthaí na Sraithe Sóisearaí
](/ga/education/state-examinations/junior-cycle-exam-and-results/) .

###  Clár Scoileanna an Teastais Shóisearaigh

Tá [ Clár Scoile an Teastais Shóisearaigh (JCSP)
](https://www.curriculumonline.ie/junior-cycle/junior-cycle-subjects/the-
junior-certificate-school-programme/) deartha chun cabhrú le daoine óga atá i
mbaol an scoil a fhágáil go luath agus a bhainfeadh leas as tacaíocht
speisialta agus iad ag obair i dtreo scrúduithe na Sraithe Sóisearaí.

Déanann scoláirí a dhéanann scrúduithe na Sraithe Sóisearaí staidéar ar
ghnáth-shiollabas na Sraithe Sóisearaí, Ní mór do gach dalta a ghlacann páirt
i gClár Scoile an Teastais Shóisearaigh a bheith curtha isteach ar scrúduithe
na Sraithe Sóisearaí. Tá gach mac léinn ón TSCS i dteideal próifíle - is
taifead aonair é seo ar an ngnóthachtáil.

Léigh tuilleadh faoin JCSP i [ ráiteas Chlár Scoile an Teastais Shóisearaigh
(pdf) ](https://ncca.ie/media/2496/the_revised_jcsp_programme_statement_.pdf)
.

###  An tSraith Shóisearach agus riachtanais speisialta oideachais

Tá cáilíocht ag an tSraith Shóisearach do dhaltaí a bhfuil [ riachtanais
speisialta oideachais acu ](/ga/education/special-education-needs/special-
education/) .

Díríonn Cláir Foghlama Leibhéal 2 (L2LPanna) do mhic léinn faoi mhíchumas
foghlama ginearálta ar fhorbairt agus ar fhoghlaim i réimsí ar nós:

  * Bunlitearthacht agus uimhearthacht 
  * Teanga agus cumarsáid 
  * Scileanna soghluaisteachta agus fóillíochta 
  * Comhordú mótair 
  * Forbairt shóisialta agus phearsanta 

Léigh tuilleadh faoi [ L2LPs ](https://www.curriculumonline.ie/Junior-
cycle/Level-2-LPs) .

##  Tuilleadh faisnéise

Déan teagmháil leis an iarbhunscoil is gaire duit faoina gclár don tSraith
Shóisearach agus faoi na hábhair atá ar fáil.

Tá áis [ scoil a aimsiú ](https://www.gov.ie/en/service/find-a-school/) ag an
Roinn Oideachais ar a suíomh idirlín.

####  **Mic léinn lánfhásta**

Is féidir leat eolas a fháil faoi [ fhilleadh ar oideachas mar dhuine fásta
](/ga/education/further-education-and-training/ag-filleadh-ar-oideachas/) .

###  Coimisiún na Scrúduithe Stáit

Corr na Madadh  
Áth Luain  
An Iarmhí  
Éire

**Teil:** (090) 644 2700

**Facs:** (090) 644 2744

**Láithreán Gréasáin:** [ http://www.examinations.ie/
](http://www.examinations.ie/)

_**Dáta an Leasaithe Deireanaigh:** 22 Lúnasa 2024 _

[
](https://facebook.com/sharer/sharer.php?u=https://www.citizensinformation.ie/ga/education/primary-
and-post-primary-education/going-to-post-primary-school/an-tsraith-
shoisearach/?utm_source=sharebutton_facebook) [
](https://twitter.com/intent/tweet/?text=An%20tSraith%20Sh%C3%B3isearach&url=https://www.citizensinformation.ie/ga/education/primary-
and-post-primary-education/going-to-post-primary-school/an-tsraith-
shoisearach/?utm_source=sharebutton_twitter) [
](whatsapp://send?text=https://www.citizensinformation.ie/ga/education/primary-
and-post-primary-education/going-to-post-primary-school/an-tsraith-
shoisearach/?utm_source=sharebutton_whatsapp) [
](mailto:?subject=An%20tSraith%20Sh%C3%B3isearach&body=https://www.citizensinformation.ie/ga/education/primary-
and-post-primary-education/going-to-post-primary-school/an-tsraith-
shoisearach/?utm_source=sharebutton_email) [ ](javascript:void\(0\))

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

