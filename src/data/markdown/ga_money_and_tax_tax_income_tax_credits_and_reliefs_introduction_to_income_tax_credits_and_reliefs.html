English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh cáin
ioncaim ](/ga/money-and-tax/tax/income-tax-credits-and-reliefs/) > Réamhrá ar
chreidmheasanna cánach agus faoiseamh ó cháin ioncaim

#  Réamhrá ar chreidmheasanna cánach agus faoiseamh ó cháin ioncaim

  * Réamhrá 
  * Conas a oibríonn creidmheasannacánach? 
  * Conas a oibríonn liúntaischánach? 
  * Creidmheasanna cánach agus liúntaisle haghaidh imthosca agus grúpaí sonracha 
  * Rátaí 

##  Réamhrá

###  Cad is creidmheasanna cánach ann?

Laghdaíonn creidmheasanna cánach an méid cánach a íocann tú.

###  Cad is faoisimh chánach ann?

Laghdaíonn faoisimh chánach an méid ioncaim a íocann tú cáin air.

Braitheann na creidmheasanna cánach agus na faoisimh a bhfuil tú i dteideal a
fháil ar do chúinsí pearsanta.

##  Conas a oibríonn creidmheasannacánach?

Ríomhtar cáin mar chéatadán de d’ioncam. Baintear do chreidmheasanna cánach as
seo chun an méid cánach a chaithfidh tú a íoc a thabhairt. Laghdóidh
creidmheas cánach do cháin faoi mhéid an chreidmheasa.

Tá gach duine i dteideal creidmheas cánach pearsanta. Tá creidmheasanna cánach
pearsanta ann do:

  * Daoine singil 
  * Daoine atá pósta nó i bpáirtnéireacht shibhialta 
  * Daoine ar baintreach (fir) nó páirtnéir sibhialta marthanach iad 

Má tá tú i bhfostaíocht, ag fáil pinsin nó ag fáil íocaíocht leasa
shóisialaigh inchánach (cosúil le Sochar Cuardaitheora Poist) tá tú i dteideal
an Creidmheas Cánach Fostaí (ar a dtugtaí an creidmheas cánach ÍMAT) de
€1,875.

Mar sin, mar shampla, má tá tú singil agus i bhfostaíocht tá tú i dteideal
creidmheas cánach bliantúil de €1,875 agus Creidmheas Cánach d’Fhostaithe de
€1,875. Nuair a ríomhtar an méid iomlán cánach atá le híoc agat, bainfear
€3,750 as seo.

Ciallaíonn sé seo má thuilleann tú €17,000 nó níos lú nach n-íocann tú aon
cháin ioncaim (toisc go bhfuil do chreidmheasanna cánach de €3,550 níos mó ná
nó cothrom leis an méid cánach atá le híoc agat). Seans go mbeidh ort Muirear
Sóisialta Uilíocha íoc (má tá d'ioncam os cionn €13,000) agus ÁSPC (ag brath
ar an méid a thuilleann tú gach seachtain).

Má tá tú pósta nó i bpáirtnéireacht shibhialta, tá an rogha agat
creidmheasanna cánach agus bandaí cánach a roinnt idir tú féin agus do chéile
nó do pháirtnéir sibhialta. Má oibríonn céile nó páirtnéir sibhialta amháin sa
teach, ag tabhairt aire do chleithiúnaí amháin nó níos mó, d’fhéadfá a bheith
in ann Creidmheas Cánach do Chúramóir Baile a éileamh . Is féidir leat
tuilleadh a léamh faoi chánachas ar dhaoine pósta agus ar pháirtnéirí
sibhialta.

##  Conas a oibríonn liúntaischánach?

I gcásanna áirithe, féadfaidh tú aisíocaíocht chánach a fháil le haghaidh
speansais ar leith, mar shampla, costais leighis nó ús morgáiste.

Braithfidh luach liúntais chánach ar cibé an gceadaítear é ag an ráta cánach
is airde a íocann tú nó cibé an bhfuil sé srianta don ráta caighdeánach de
20%. Tóg mar shampla éileamh de luach €100. Má íocann tú cáin ag 40% agus gur
féidir leat é a éileamh ag an ráta seo, laghdóidh sé do cháin faoi €40 (€100 x
40%). Más é 20% an ráta cánach is airde a íocann tú, nó má tá an faoiseamh
teoranta don ráta caighdeánach, laghdóidh an t-éileamh de €100 do cháin faoi
€20 (€100 x 20%).

Tá tuilleadh eolais faoin gcaoi a n-oibríonn creidmheasanna cánach agus
liúntais ar fáil inár ndoiciméad faoi conas a ríomhtar do cháin ioncaim.

##  Creidmheasanna cánach agus liúntaisle haghaidh imthosca agus grúpaí
sonracha

###  Teaghlaigh aontuismitheora

Má tá tú ag tabhairt aire do leanbh cleithiúnach leat féin is féidir leat an
Creidmheas Cúramóra Linbh do Dhuine Singil a éileamh sa bhreis ar do
chreidmheas cánach pearsanta. Tá méadú freisin ar do bhanda cánach ráta
caighdeánach. Ciallaíonn sé seo gur féidir leat níos mó a thuilleamh sula
dtosaíonn tú ag íoc an ráta cánach níos airde.

###  Daoine scothaosta

Má tá tú 65 bliana d’aois nó níos sine, tá tú faoi dhliteanas cáin ioncaim a
íoc ar an ngnáthbhealach. Mar sin féin, tá teorainneacha díolúine cánach do
dhaoine atá 65 bliana d’aois nó níos sine agus tá roinnt creidmheasanna cánach
breise ann. Féadtar faoiseamh cánach a fháil ar chúnaint do dhaoine atá 65
bliana d’aois agus níos sine. I gcúinsí áirithe, b’fhéidir go mbeifeá in ann
aon DIRT (Cáin Choinneála ar Ús Taisce) íoctha a éileamh ar ais.

Faigh tuilleadh eolais faoi fhaoisimh chánach do dhaoine scothaosta.

###  Faoisimh chánach a bhaineann le fostaíocht

Ranníocaíochtaí le pinsean atá incháilithe le haghaidh faoiseamh cánach ag an
ráta cánach is airde atá agat.

Faigh tuilleadh eolais amach faoi fhaoisimh chánach a bhaineann le fostaíocht,
lena n-áirítear faoisimh d’oibrithe ar muir agus d’oibrithe a thaistealaíonn
chun oibre i dtír eile. Is féidir leat léamh freisin faoi chánachas ar
shochair ó fhostaíocht.

###  Faoisimh chánach thithíochta

Má tá seomra ar cíos agat do thionónta príobháideach féadfaidh tú faoiseamh
seomra ar cíosa éileamh. Má íocann tú morgáiste, d’fhéadfá a bheith i dteideal
faoiseamh cánach ar ús morgáiste.

Chun forbhreathnú a fháil ar fhaoisimh chánach a bhaineann le tithíocht, agus
le haghaidh faisnéise ar chánachas agus úinéireacht tí á aistriú, féach ar
chreidmheasanna agus faoiseamh chánach tithíochta.

###  Oideachas

Tá faoiseamh cánach ar fáil ar tháillí a íoctar ar chúrsaí tríú leibhéal
faofa. Is féidir leat tuilleadh eolais a fháil amach faoi fhaoiseamh cánach ar
tháillí tríú leibhéal anseo.

###  Costais leighis

Má íocann tú speansais leighis nach bhfuil clúdaithe ag an Stát nó ag árachas
sláinte príobháideach, féadfaidh tú faoiseamh cánach a éileamh ar chuid de na
speansais sin. Faigh tuilleadh eolais amach faoi chánachas agus costais
leighis agus faoi fhaoiseamh cánach ar tháillí tithe altranais agus do ghaolta
cleithiúnacha.

Tá faoiseamh cánach ar fáil freisin do phréimheanna íoctha d’árachas sláinte
agus le haghaidh árachas cúraim fhadtéarmaigh. Deonaíonn an chuideachta
árachais an faoiseamh cánach seo ag an bhfoinse.

###  Cáin tar éis báis

Braitheann an chaoi ar láimhseáiltear faoiseamh cánach tar éis báis ar stádas
sibhialta an duine éagtha agus ar an mbealach a ngearrtar cáin orthu má tá
siad pósta nó i bpáirtnéireacht shibhialta.

Tá creidmheasanna cánach breise ar fáil do bhaintreach fir agus do pháirtnéirí
sibhialta marthanacha. Faigh tuilleadh eolais amach faoi faoisimh chánach tar
éis báis.

###  Scaradh, colscaradh nó díscaoileadh

Má scarann lánúin phósta nó má fhaigheann siad colscaradh, nó má scarann
páirtithe sibhialta nó má díscaoiltear páirtnéireacht shibhialta, tá
impleachtaí tábhachtacha cánach i gceist. Faigh amach tuilleadh faoi cháin in
ndiaidh scartha, colscartha nó díscaoilte, lena n-áirítear eolas faoi mbealach
a ndéantar cáin a ghearradh ar íocaíochtaí cothabhála.

##  Rátaí

Leagtar amach sa tábla seo na príomhchreidmheasanna cánach atá ar fáil in 2024
agus 2023.

Soláthraíonn na Coimisinéirí Ioncaim freisin liosta de chreidmheasanna cánach
agus luach na gcreidmheasanna sna blianta reatha agus roimhe se

**Creidmheas cánach** |  **2023** |  **2024**  
---|---|---  
Duine singil  |  €1,775  |  €1,875   
Duine pósta nó páirtnéir sibhialta  |  €3,550  |  €3,750   
Creidmheas Cánach d’Fhostaithe (ar a dtugtaí an creidmheas cánach ÍMAT)  |  €1,775  |  €1,875   
Creidmheas cánach Ioncaim Tuillte  |  €1,775  |  €1,875   
Baintreach (fir) nó páirtnéir sibhialta marthanach i mbliain an mhéala  |  €3,550  |  €3,750   
Baintreach (fir) nó páirtnéir sibhialta marthanach gan leanbh cleithiúnach  |  €2,315  |  €2,415   
Baintreach (fir) nó páirtnéir sibhialta marthanach le leanbh cleithiúnach  |  €1,700  |  €1,700   
Creidmheas Cánach do Thuismitheoir ar Baintreach É/Í  A fuair a chéile bás in 2023  A fuair a chéile bás in 2022  A fuair a chéile bás in 2021  A fuair a chéile bás in 2020  A fuair a chéile bás in 2019  A fuair a chéile bás in 2018  |  n/b  €3,600  €3,150  €2,700  €2,250  €1,800  |  €3,600  €3,150  €2,700  €2,250  €1,800  n/b   
Creidmheas Cúramóra Linbh do Dhuine Singil  |  €1,650  |  €1,750   
Creidmheas i leith Leanbh Éagumasaithe  |  €3,300  |  €3,500   
Creidmheas Cánach na nDall  Duine singil  Pósta - céile nó páirtnéir sibhialta amháin atá dall  Pósta - an bheirt chéile nó páirtnéir sibhialta atá dall  |  €1,650  €1,650  €3,300  |  €1,650  €1,650  €3,300   
Creidmheas cánach aoise  Singil, baintreach (fir) nó páirtnéir sibhialta marthanach  Pósta nó i gcomhpháirtíocht shibhialta  |  €245  €490  |  €245  €490   
Creidmheas cánach do ghaol cleithiúnach  |  €245  |  €245   
Creidmheas cánach cúramóra baile  |  €1,600  |  €1,800   
  
_**Dáta an Leasaithe Deireanaigh:** 23 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax-credits-and-reliefs/introduction-to-income-tax-credits-
and-reliefs/?utm_source=sharebutton_facebook) [
](https://twitter.com/intent/tweet/?text=R%C3%A9amhr%C3%A1%20ar%20chreidmheasanna%20c%C3%A1nach%20agus%20faoiseamh%20%C3%B3%20ch%C3%A1in%20%20ioncaim&url=https://www.citizensinformation.ie/ga/money-
and-tax/tax/income-tax-credits-and-reliefs/introduction-to-income-tax-credits-
and-reliefs/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax-credits-and-reliefs/introduction-to-income-tax-credits-and-
reliefs/?utm_source=sharebutton_whatsapp) [
](mailto:?subject=R%C3%A9amhr%C3%A1%20ar%20chreidmheasanna%20c%C3%A1nach%20agus%20faoiseamh%20%C3%B3%20ch%C3%A1in%20%20ioncaim&body=https://www.citizensinformation.ie/ga/money-
and-tax/tax/income-tax-credits-and-reliefs/introduction-to-income-tax-credits-
and-reliefs/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Creidmheasanna agus faoiseamh cánach ioncaim tar éis báis_ ](/ga/money-and-tax/tax/income-tax-credits-and-reliefs/income-tax-credits-and-reliefs-following-a-death/)

Réamhrá gairid den cháin a ghearrtar ar daoine nach bhfuil pósta agus daoine
ar baintreacha/baintreacha fir iad sa bhliain a fhaigheann duine den lánúin
bás. Tá cuntas san áireamh ar an gcaoi a gcaitear ó thaobh cáin de le lánúin
phósta sa bhliain a fhaigheann duine den lánúin bás.

  * [ _Faoisimh agus creidmheasanna cánach i leith tithíochta_ ](/ga/money-and-tax/tax/income-tax-credits-and-reliefs/housing-tax-credits-and-reliefs/)

Féadfar faoiseamh cánach a éileamh ar réimse chostais tí.

  * [ _Cáin do dhaoine atá ós cionn 65_ ](/ga/money-and-tax/tax/income-tax-credits-and-reliefs/older-peoples-tax-credits-and-reliefs/)

Tá cur síos anseo ar na socruithe speisialta cánacha a bhaineann le daoine atá
65 agus ós a chionn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

