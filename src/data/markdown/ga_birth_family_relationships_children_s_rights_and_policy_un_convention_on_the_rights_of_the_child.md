English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Cearta leanaí agus beartas um leanaí ](/ga/birth-
family-relationships/children-s-rights-and-policy/) > Coinbhinsiún na NA um
Chearta an Linbh

#  Coinbhinsiún na NA um Chearta an Linbh

  * Eolas 
  * Conas iarratas a dhéanamh 
  * Cá háit a ndéanfaidh mé iarratas 

##  Eolas

Leagtar amach i [ gCoinbhinsiún na Náisiún Aontaithe um Chearta an Linbh
](http://www.ohchr.org/EN/ProfessionalInterest/Pages/CRC.aspx) na cearta
bunúsacha a bhfuil leanaí i ngach áit i dteideal a fháil. Ina measc seo, tá:

  * An ceart chun maireachtáil 
  * An ceart chun a lánchumas fisiciúil agus meabhrach a fhorbairt 
  * An ceart chun cosaint a fháil ó tionchar a dhéanann díobháil dá bhforbairt 
  * An ceart chun páirt a ghlacadh i mbeatha an teaghlaigh, chultúrtha agus shóisialta 

Déanann an Coinbhinsiún na cearta seo a chosaint trí na caighdeáin íosta a
leagan amach nach mór do rialtais a chomhlíonadh nuair a bhíonn seirbhísí
cúram sláinte, oideachais agus dlí á soláthar acu do leanaí ina dtíortha.

Tháinig an Coinbhinsiún i bhfeidhm i Meán Fómhair 1990, Dhaingnigh Éire an
Coinbhinsiún i 1992.

In 2002, tháinig dhá Phrótacal Roghnacha leis an gCoinbhinsiún i bhfeidhm:

  * [ Prótacal Roghnach maidir le díol leanaí, striapachas leanaí agus pornagrafaíocht leanaí ](http://www.ohchr.org/EN/ProfessionalInterest/Pages/OPSCCRC.aspx)
  * [ Prótacal Roghnach maidir leis an bpáirt a bhíonn ag leanaí i gcoinbhleacht armtha ](http://www.ohchr.org/EN/ProfessionalInterest/Pages/OPACCRC.aspx)

Féadfaidh tú teacht ar [ bhileog a thacaíonn le leanaí ar an gCoinbhinsiún
(pdf)
](http://www.dcya.gov.ie/viewdoc.asp?fn=/documents/UNrightsofchild/rights_leaflet1.pdf)
ar láithreán gréasáin na Roinne Leanaí agus Gnóthaí Óige.

###  An Coiste um Chearta an Linbh

Comhlacht de chuid na Náisiún Aontaithe (NA) atá sa [ Choiste um Chearta an
Linbh ](http://www.ohchr.org/EN/HRBodies/CRC/Pages/CRCIntro.aspx) ina bhfuil
18 saineolaí Neamhspleácha a dhéanann monatóireacht ar chur i bhfeidhm an
Choinbhinsiúin ag na tíortha atá mar pháirtithe leis. Anuas air sin, déanann
siad monatóireacht ar chur i bhfeidhm an dá Phrótacal Roghnach.

Tá dualgas ar na tíortha tuarascálacha rialta a sheoladh ar aghaidh chuig an
gCoiste ar conas atá na cearta á gcur i bhfeidhm. Ní mór dóibh tuarascáil
tosaigh a sheoladh 2 bhliain i ndiaidh dóibh aontú leis an gCoinbhinsiún agus
ní mór dóibh tuarascálacha tréimhsiúla a sheoladh ar aghaidh gach cúig bliana
ina dhiaidh sin. Déanann an Coiste scrúdú ar gach tuarascáil agus cuireann
siad a gcuid ábhair bhuartha agus a moltaí faoi bhráid na tíre i bhfoirm [
breathnuithe deiridh
](http://www.dcya.gov.ie/viewdoc.asp?fn=/documents/UNrightsofchild/Concluding_Obs_by_UNCRC_on_Irelands_Second_Report.pdf)
. Sheol Éire a [ tuarascáil is déanaí
](http://www.dcya.gov.ie/viewdoc.asp?fn=/documents/publications/UNCRC_2013.pdf)
ar aghaidh in 2013.

###  An Tríú Prótacal Roghnach

Tháinig [ Prótacal Roghnach ar nós imeachta cumarsáide (pdf)
](https://treaties.un.org/doc/source/signature/2012/CTC_4-11d.pdf) i bhfeidhm
in Éirinn an 24 Nollaig 2014. Ceadaíonn an Prótacal do leanaí aonair, nó iad
siúd a ghníomhaíonn thar a gceann, chun gearáin a sheoladh ar aghaidh maidir
le sáruithe mionsonraithe ar a gcearta faoin gCoinbhinsiún agus a gcéad dá
Phrótacal Roghnacha go díreach chuig an gCoiste um Chearta an Linbh.

Tá cinneadh ag an gCoiste ar ghearán neamhcheangailteach ar thír. Mar pháirtí
leis an gCoinbhinsiú um Chearta an Linbh, tá Éire freagrach don Náisiúin
Aontaithe as an gCoinbhinsiún a chur i bhfeidhm.

Tá fáil ar [ rialacha an nóis imeachta
](http://docstore.ohchr.org/SelfServices/FilesHandler.ashx?enc=6QkG1d%2fPPRiCAqhKb7yhsoUh3kKWW%2fFEO9BFOYe%2bppFa2V9WoU8FCcOoKo5pZ5AKe9uV6CYtJDqO0H2LA%2fJdRbseH5ZQHMTKtwU5gpXbW9P5Hp0cGQz%2ftJlNSIQCEXrS)
ar láithreán gréasáin Chearta an Duine de chuid na NA.

Féadfaidh tú teacht ar [ bhreis faisnéise ar an bPrótacal
](http://www.dcya.gov.ie/viewdoc.asp?fn=/documents/international/20141215UNCRCBriefingNote.htm)
ar láithreán gréasáin na Roinne.

###  Gearán a dhéanamh

Féadfaidh leanbh (nó grúpa leanaí) gearán a sheoladh chuig an gCoiste a
mhaíonn go bhfuil sé/sí/siad ina íospartach/híospartach/n-íospartaigh de shárú
ar an gCoinbhinsiún agus/nó ar na Prótacail Roghnacha. Anuas air sin,
féadfaidh a n-ionadaí ainmnithe, nó daoine eile a ghníomhaíonn thar ceann an
íospartaigh líomhnaithe gearán a sheoladh ar aghaidh, chomh maith, má bhíonn
toiliú faighte acu. Sa chás go mbíonn buairt ann go bhféadfadh toiliú an
íospartaigh bheith mar thoradh ar bhrú míchuí a chur orthu nó iad a spreagadh
go míchuí, féadfaidh an Coiste breis faisnéise a iarraidh lena chinntiú go
dtéann an gearán chun sárleasa an linbh.

Féadtar gearán a sheoladh ar aghaidh thar ceann an íospartaigh líomhnaithe gan
a dtoiliú a fháil, ach beidh ar an ionadaí údar a thabhairt leis an ngearán a
sheoladh ar aghaidh, áfach.

Ní ghlacfaidh an Coiste le gearán:

  * Má tá sé anaithnid 
  * Mura bhfuil sé i scríbhinn 
  * Más ionann an gearán agus mí-úsáid a bhaint as an gceart chun na gearáin siúd a sheoladh ar aghaidh nó mura bhfuil sé comhoiriúnach d’fhorálacha an Choinbhinsiúin agus/nó na bPrótacal Roghnach 
  * Má scrúdaigh an Coiste an cheist chéanna cheana féin nó má tá sí a scrúdú faoi nós imeachta eile d’imscrúdú nó de réiteach idirnáisiúnta 
  * Murar baineadh triail as gach réiteach inmheánach atá ar fáil mura gcuirtear fad míréasúnta le cur i bhfeidhm na réiteach nó mura dócha go n-eascróidh faoiseamh éifeachtach astu 
  * Má drochbhunús soiléir leis an ngearán nó mura dtugtar bunús leordhóthanach leis 
  * Má tharla na fíricí atá mar ábhar an ghearáin sular cuireadh an tríú Prótacal i bhfeidhm sa tír atá faoi chaibidil, murach gur lean na fíricí siúd i ndiaidh an dáta sin 
  * Mura seoltar an gearán ar aghaidh laistigh de bhliain amháin i ndiaidh gur baineadh triail as gach réiteach inmheánach, seachas i gcásanna inar féidir a léiriú nárbh fhéidir an chumarsáid a sheoladh ar aghaidh laistigh den teorainn ama sin 

##  Conas iarratas a dhéanamh

Ba cheart gearáin leis an gCoiste a sheoladh chuig Oifig an Ard-Choimisinéara
um Chearta an Duine (féach thíos).

Tá fáil ar fhaisnéis ar ghearán a dhéanamh faoi chearta chonradh na NA, ar nós
an Choinbhinsiúin, ar [ láithreán gréasáin um Chearta an Duine de chuid na NA
](http://www.ohchr.org/EN/HRBodies/TBPetitions/Pages/IndividualCommunications.aspx#OPIC)
.

##  Cá háit a ndéanfaidh mé iarratas

###

**Facs:** \+ 41 22 917 9022

**Láithreán Gréasáin:** [ http://www.ohchr.org/EN/pages/home.aspx
](http://www.ohchr.org/EN/pages/home.aspx)

**R-phost:** [ petitions@ohchr.org ](mailto:petitions@ohchr.org)

###  An Roinn Leanaí, Comhionannais, Míchumais, Lánpháirtíochta agus Óige

**Teil:** (01) 647 3000

**Facs:** (01) 647 3101

**Láithreán Gréasáin:** [ https://www.gov.ie/dcediy
](https://www.gov.ie/dcediy)

**R-phost:** [ contact@equality.gov.ie ](mailto:contact@equality.gov.ie)

_**Dáta an Leasaithe Deireanaigh:** 24 Iúil 2015 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/children-s-rights-and-policy/un-convention-on-the-rights-
of-the-child/?utm_source=sharebutton_facebook) [
](https://twitter.com/intent/tweet/?text=Coinbhinsi%C3%BAn%20na%20NA%20um%20Chearta%20an%20Linbh&url=https://www.citizensinformation.ie/ga/birth-
family-relationships/children-s-rights-and-policy/un-convention-on-the-rights-
of-the-child/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/children-s-rights-and-policy/un-convention-on-the-rights-of-the-
child/?utm_source=sharebutton_whatsapp) [
](mailto:?subject=Coinbhinsi%C3%BAn%20na%20NA%20um%20Chearta%20an%20Linbh&body=https://www.citizensinformation.ie/ga/birth-
family-relationships/children-s-rights-and-policy/un-convention-on-the-rights-
of-the-child/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _An Tionól Bunreachtúil_ ](/ga/government-in-ireland/irish-constitution-1/constitutional-convention/)

Bhí an Tionól Bunreachtúil, a cuireadh ar bun in 2012, comhdhéanta díobh seo a
leanas: 66 ‘gnáthshaoránach’, 33 ionadaí polaitíochta agus cathaoirleach
amháin.

  * [ _Cearta bunúsacha faoi Bhunreacht na hÉireann_ ](/ga/government-in-ireland/irish-constitution-1/constitution-fundamental-rights/)

I mBunreacht na hÉireann, tugtar aitheantas go bhfuil cearta pearsanta
bunúsacha agat, agus déantar é sin a fhorógra ann. Tá na cearta sin deimhnithe
agus cosanta sa Bhunreacht.

  * [ _Cearta aerphaisinéirí san Aontas Eorpach_ ](/ga/travel-and-recreation/air-travel/air-passenger-rights-in-the-eu/)

Faigh eolas faoi do chearta agus tú ag ceannach ticéid, ag cur eitiltí in
áirithe, agus ag taisteal ar eitleáin le haerlínte Eorpacha.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

