English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Míchumas agus Tinneas ](/ga/social-welfare/disability-and-illness/) > Sochar
Díobhála

#  Sochar Díobhála

  * Cad é Sochar Díobhála? 
  * Pá Breoiteachta Reachtúil agus Sochar Díobhála 
  * Conas cáiliú le haghaidh Sochar Díobhála 
  * Cá fhad a íoctar Sochar Díobhála? 
  * Ráta an tSochair Dhíobhála 
  * Conas iarratas a dhéanamh ar Shochar Díobhála 
  * Cá háit a ndéanfaidh mé iarratasar Shochar Díobhála 

##  Cad é Sochar Díobhála?

Ceann de na sochair é an Sochar Díobhála atá le fáil de réir [ Scéim na Sochar
Gortuithe Ceirde ](/ga/social-welfare/disability-and-illness/occupational-
injuries-benefit-overview/) . Íocaíocht sheachtainiúil é a dhéantar leat má tá
tú neamhábalta chun na hoibre de bharr:

  * Timpiste le linn na hoibre 
  * Timpiste agus tú ag taisteal (ar thuras gan bhriseadh) go díreach go dtí nó ag teacht go díreach ón obair 
  * Galar ceirde. Is éard atá i galar a thagann ort le linn do chuid fostaíochta nó de dheasca na hoibre a dhéanann tú. Tá [ liosta ag an Roinn Coimirce Sóisialaí a leagann amach na Galair Cheirde ](https://www.gov.ie/en/publication/dfb66f-operational-guidelines-injury-benefit/#prescribed-diseases) . 

Le go bhfaighfeá Sochar Díobhála ní mór duit a bheith neamhábalta ar an obair
de dheasca na timpiste nó an ghalair ar feadh breis agus 3 lá. Ní chuimsíonn
na 3 lá an Domhnach agus saoire le pá.

Mar sin féin, fiú amháin mura bhfuil tú neamhábalta ar an obair le breis agus
3 lá, tá tú i dteideal ráiteas a dhéanamh gur tharla timpiste cheirde.
Cosnaíonn sé seo na cearta a bheidh agat ina dhiaidh sin ar shochair de réir
Scéim na Sochar Gortuithe Ceirde mar ní i gcónaí a thagann an bhreoiteacht ná
an neamhábaltacht chun cinn láithreach de dheasca timpistí nó galar ceirde.

Tá Sochar Díobhála incháinithe ach ní dócha go n-íocfaidh tú cáin más é
d’ioncam amháin é.

##  Pá Breoiteachta Reachtúil agus Sochar Díobhála

Ón 1 Eanáir 2024, méadaíodh [ Pá Breoiteachta Reachtúil (SSP)
](https://www.citizensinformation.ie/en/employment/employment-rights-and-
conditions/leave-and-holidays/sick-leave-and-sick-pay/) ó 3 go 5 lá sa
bhliain. Ní féidir leat Sochar Díobhála a fháil ar na laethanta a fhaigheann
tú SSP.

Mura bhfuil tú aclaí chun oibre ar feadh 3 lá nó níos lú, is féidir leat
éileamh ar Shochar Díobhála a chlárú go fóill chun taifead den timpiste ceirde
a chruthú (féach ‘Líon na laethanta breoite nó faoi éagumas’ thíos).

Má mhaireann do ghortú nó do bhreoiteacht níos mó ná 5 lá, tosaíonn do Shochar
Díobhála ó lá 6.

Má úsáideann tú do 5 lá de SSP in 2024 agus má éiríonn tú tinn arís sa bhliain
chéanna, gheobhaidh tú Sochar Díobhála ón 4ú lá de do bhreoiteacht (tar éis na
3 lá feithimh de ghnáth).

Féach [ samplaí den chaoi a dtéann SSP i bhfeidhm ar Shochar Díobhála
](https://www.gov.ie/en/publication/8c924-illness-benefit-and-statutory-sick-
leave-in-2024/#examples) ar gov.ie.

##  Conas cáiliú le haghaidh Sochar Díobhála

###  **Ranníocaíochtaí árachais sóisialta (ÁSPC)**

Chun Sochar Díobhála a fháil, ní mór duit a bheith [ i bhfostaíocht inárachais
ag Aicme ÁSPC A, D, J nó M ](https://www.citizensinformation.ie/en/social-
welfare/irish-social-welfare-system/social-insurance-prsi/social-insurance-
classes/) . Ag aicme M, ní chlúdaítear ach fostaithe faoi 16 bliana d'aois.

Ní theastaíonn líon áirithe ranníocaíochtaí ÁSPC uait chun cáiliú le haghaidh
Sochar Díobhála.

Cáileoidh tú mura bhfuil tú aclaí chun oibre mar gheall ar ghalar ceirde nó
timpiste ag an obair nó timpiste agus tú ag taisteal chuig nó ón obair.

Ní cháilíonn státseirbhísigh a thosaigh ag obair roimh Aibreán 1995 agus atá
árachaithe ag Aicme B le haghaidh Sochar Díobhála. Ach is féidir leat dearbhú
a fháil gur tharla timpiste cheirde agus d’fhéadfá cáiliú le haghaidh sochar
eile faoin Scéim Sochair Díobhálacha Ceirde.

###  **Líon** **na** **laethanta** **breoite** **nó** **faoi** **éagumas**

Caithfidh do bhreoiteacht nó do éagumas maireachtáil ar feadh níos mó ná 3 lá
(gan an Domhnach agus saoire le pá a áireamh).

####  **Mura bhfuil** **tú** **aclaí** **chun** **oibre** **ar** **feadh 3
lá** **nó** **níos** **lú**

Mura bhfuil tú aclaí chun oibre ar feadh 3 lá nó níos lú, agus go gcáileofá do
Shochar Díobhála murach sin, is féidir leat éileamh ar Shochar Díobhála a
chlárú go fóill (féach ‘Conas iarratas a dhéanamh ar Shochar Díobhála’ thíos).

Cruthaíonn sé seo taifead den ghortú a bhaineann leis an ionad oibre, ar
féidir leat é a úsáid chun tairbhe a bhaint as faoin [ Scéim um Shochar
Díobhálacha Ceirde ](https://www.citizensinformation.ie/en/social-
welfare/social-welfare-payments/disability-and-illness/occupational-injuries-
benefit-overview/) , má thagann tinneas nó míchumas chun cinn níos déanaí.

###  **Obair agus** **oiliúint**

Le linn duit a bheith ar Shochar Díobhála, chun [ cabhrú leat athshlánú nó
téarnamh a dhéanamh ](https://www.gov.ie/en/publication/dfb66f-operational-
guidelines-injury-benefit/#rules-to-be-observed-and-conditions-for-permission-
to-work) is féidir leat:

  * Obair éadrom nach n-íoctar as (agus nach n-íoctar de ghnáth, mar obair dheonach) 
  * Obair atá mar chuid de do chóireáil agus tú san ospidéal (nó in áit chomhchosúil) ina dtuilleann tú faoi bhun €50 sa tseachtain 
  * Bí ag obair do charthanacht a thuilleann tú faoi bhun €50 sa tseachtain 

###  Sochar Cumais Pháirtigh

Más mian leat dul ar ais ag obair agus gur aistrigh tú ó Sochar Díobhála go
Sochar Breoiteachta, féadfaidh tú iarratas a dhéanamh ar Shochar Cumais
Pháirtigh.

##  Cá fhad a íoctar Sochar Díobhála?

Ní íoctar an Sochar Díobhála na chéad 3 lá de do bhreoiteacht nó de do
neamhábaltacht.

Is féidir an íocaíocht a dhéanamh ar feadh chomh hard le 26 sheachtain ó dháta
na timpiste nó ó theacht chun cinn an ghalair.

Má tá tú fós neamhábalta ar an obair tar éis na tréimhse 26 sheachtain,
b’fhéidir go mbeidh teideal agat ar  Shochar Breoiteachta  ,  Liúntas
Míchumais  nó  Liúntas Leasa Forlíontach  .

B’fhéidir freisin go mbeidh teideal agat ar [ Shochar Míchumais ](/ga/social-
welfare/disability-and-illness/disablement-benefit/) má chailleann tú aon
chumas corpartha nó meabhrach de dheasca na timpiste nó an ghalair. Ina
mhalairt de chás, mura bhfuil tú incháilithe do Shochar Breoiteachta ná
d’íocaíocht leasa shóisialaigh eile agus go bhfuil tú ag fáil Sochair
Mhíchumais, b’fhéidir go mbeidh tú incháilithe don Fhorlíonadh Éagumais.

Má tá Íocaíocht Teaghlaigh Oibre (WFP) á fháil agat agus mura féidir leat
oibriú mar gheall ar bhreoiteacht cheirde nó galar, féadfaidh tú leanúint ar
aghaidh ag fáil WFP le do Shochair Ghortaithe ar feadh suas le 36 lá (6
seachtaine).

Má tá Díbhinn Teaghlaigh um Fhilleadh ar Obair (BTWFD) á fháil agat, is féidir
leat leanúint ar aghaidh ag fáil BTWFD le do Shochar Díobhála ar feadh 36 lá
(6 seachtaine).

##  Ráta an tSochair Dhíobhála

**Ráta an tSochair Dhíobhála 2024**

**Uasráta pearsanta** |  **Méadú do duine fásta cleithiúnach** |  **Méadú do leanbh cleithiúnach**  
---|---|---  
€232  |  €154  |  Leanbh faoi 12 blian d'aois  €46 (ráta iomlán), €23 (leath-ráta)  Leanbh 12 bliana d'aois agus níos sine  €54 (ráta iomlán), €27 (leath-ráta)   
  
Féadfaidh tú méadú ar d’íocaíocht a fháil do [ dhuine fásta cleithiúnach
](/ga/social-welfare/irish-social-welfare-system/claiming-a-social-welfare-
payment/claiming-an-increase-in-your-social-welfare-payment-for-an-adult-
dependant/) agus do  leanaí cleithiúnacha  .

##  Conas iarratas a dhéanamh ar Shochar Díobhála

Ba cheart duit iarratas a dhéanamh ar Shochar Díobhála laistigh de 6
seachtaine ó bheith neamhábalta chun oibre. Má dhéanann tú iarratas tar éis 6
seachtaine, seans nach bhfaighidh tú an íocaíocht.

Chun iarratas a dhéanamh, ní mór duit:

  1. Foirm éilimh Sochar Díobhála (IB1) a fháil ó do dhochtúir 
  2. Teastas dochtúra (Deimhniú Éagumais chun Oibre) a fháil ó do dhochtúir 

Má chuireann do dhochtúir isteach do theastas leighis ar líne, gheobhaidh tú
admháil ar do thaifid. Mura féidir le do dhochtúir an teastas leighis a
chomhlánú ar líne, tabharfaidh sé/sí cóip pháipéir duit.

Ní mór teastas dochtúra a sheoladh gach seachtain chomh fada agus nach bhfuil
tú aclaí chun oibre.

Is féidir leat d’fhoirm chomhlánaithe (agus do theastas dochtúra mura
gcuirtear isteach ar líne) tú a sheoladh trí Shaorphost chuig Rannóg an
tSochair Díobhála – féach ‘Cá háit a ndéanfaidh mé iarratas’ thíos.

####  **Ag dúnadh** **d'éileamh**

Ba cheart do do dhochtúir do theastas leighis deiridh a mharcáil mar
‘críochnaitheach’ sula dtéann tú ar ais ag obair. Mura ndéanann siad, ba
cheart duit an rannóg Sochar Díobhála a chur ar an eolas trí ríomhphost ag
ClosemyIBclaim@welfare.ie, nó ar an bhfón (féach ‘Cá háit a ndéanfaidh mé
iarratas’ thíos).  

##  Cá háit a ndéanfaidh mé iarratasar Shochar Díobhála

###  Rannóg Shochair Dhíobhála

An Roinn Coimirce Sóisialaí  
PO Bosca 1650  
Baile Átha Cliath 1  
Éire

**Teil:** (01) 704 3300 or 0818 928 400

**Láithreán Gréasáin:** [ https://www.gov.ie/en/service/fcdb1e-injury-benefit/
](https://www.gov.ie/en/service/fcdb1e-injury-benefit/)

**R-phost:** [ illnessbenefit@welfare.ie ](mailto:illnessbenefit@welfare.ie)

Lena thuilleadh faisnéise a fháil, téigh i dteagmháil leis an Oifig Áitiúil
Leasa Shóisialaigh nó leis an Rannóg Sochair Dhíobhálacha Ceirde:

###  Rannóg Díobhálacha Ceirde

An Roinn Coimirce Sóisialaí  
Áras Mhic Dhiarmada  
Sráid an Stórais  
Baile Átha Cliath 1  
Éire

**Teil:** (01) 704 3300 or 0818 928 400

**R-phost:** [ illnessbenefit@welfare.ie ](mailto:illnessbenefit@welfare.ie)

_**Dáta an Leasaithe Deireanaigh:** 5 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/disability-and-illness/injury-
benefit/?utm_source=sharebutton_facebook) [
](https://twitter.com/intent/tweet/?text=Sochar%20D%C3%ADobh%C3%A1la&url=https://www.citizensinformation.ie/ga/social-
welfare/disability-and-illness/injury-benefit/?utm_source=sharebutton_twitter)
[ ](whatsapp://send?text=https://www.citizensinformation.ie/ga/social-
welfare/disability-and-illness/injury-
benefit/?utm_source=sharebutton_whatsapp) [
](mailto:?subject=Sochar%20D%C3%ADobh%C3%A1la&body=https://www.citizensinformation.ie/ga/social-
welfare/disability-and-illness/injury-benefit/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Sochair do dhaoine atá tinn nó atá faoi mhíchumas_ ](/ga/social-welfare/disability-and-illness/benefits-to-people-who-are-sick-or-have-a-disability/)

Soláthraíonn an doiciméad seo forbhreathnú ar na sochair atá ar fáil do
dhaoine atá tinn nó atá faoi mhícumas.

  * [ _Aisíocaíocht cánach má tá tú dífhostaithe nó as obair ar shaoire bhreoiteachta_ ](/ga/money-and-tax/tax/income-tax/tax-refund-when-unemployed-or-out-of-work-sick/)

Míniú faoi chonas aisíoc cánach a fháil má bhí tú ag obair agus má tá tú
dífhostaithe nó as obair mar gheall ar thinneas anois.

  * [ _Obair agus Sochar Cuardaitheora Poist_ ](/ga/social-welfare/social-welfare-payments-and-work/jobseekers-benefit-and-work/)

Tá cúinsí ann inar féidir leat a bheith ag obair agus Sochar Cuardaitheora
Poist a fháil. Déanann sé cur síos ar an mbealach is féidir le d'ioncam ó
obair agus ioncam fostaíochta do chéile/pháirtí tionchar a bheith acu ar do
ráta Sochair Cuardaitheora Poist.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

