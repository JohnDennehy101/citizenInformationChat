English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Gluaisteánaíocht ](/ga/travel-and-recreation/motoring/) > [
Cáin Ghluaisteáin agus Árachas ](/ga/travel-and-recreation/motoring/motor-tax-
and-insurance/) > An t-árachas mótair

#  An t-árachas mótair

  * Réamhrá 
  * Saghsanna cumhdach árachais 
  * Costas cumhdach árachais 
  * Conas siopadóireacht a dhéanamhd’árachas 
  * Mótarárachas agus tiomáint tharlear 

##  Réamhrá

Caithfidh tú mótarárachas a bheith agat chun d’fheithicil a thiomáint ar
bhóithre na hÉireann.

Tá mótarárachas in ainm is thú a chosaint in aghaidh dliteanais i gcás
timpiste. Íocfaidh sé as costais réadmhaoin agus ghortuithe an tiománaí eile
má dheimhnítear go raibh an locht ort as an timpiste. Má tá tú bainteach i
dtimpiste agus má dheimhnítear nach raibh an locht ort, cumhdóidh árachas an
pháirtí fhreagraigh do chostais.

Nuair a cheannaíonn tú polasaí árachais ó chomhlacht árachais, gheobhaidh tú
diosca árachais agus deimhniú árachais. Caithfidh tú diosca árachais reatha a
thaispeáint go soiléir ar d’fheithicil ag gach tráth nuair a bhíonn tú ag
tiomáint. Caithfidh tú deimhniú reatha árachais a sholáthar nuair a íocann tú
as do mhótarcháin.

Tá mar chuspóir ag an leathanach seo treoir agus comhairle phraiticiúil a
sholáthar faoi conas a oibríonn mótarárachas in Éirinn.

Cuirtear eolas san áireamh ann ar an méid seo a leanas:

  * Saghsanna cumhdach árachais 
  * Costas cumhdach árachais 
  * Conas siopadóireacht a dhéanamh d’árachas 
  * Mótarárachas agus tiomáint thar lear 

Is féidir leat treoir a fháil ar an méid is gá duit a dhéanamh má bhíonn tú
bainteach in imbhualadh um thrácht ar bhóithre ar láithreán gréasáin an Gharda
Síochána. Cuireann Rialtas na hÉireann eolas ar fáil ar conas éileamh árachais
a dhéanamh má tá tú bainteach i dtimpiste um thrácht ar bhóithre.

##  Saghsanna cumhdach árachais

Tá 3 shaghas mótarárachais ar fáil in Éirinn:

  * Tríú páirtí 
  * Árachas tríú páirtí in aghaidh dóiteáin agus gada 
  * Árachas cuimsitheach 

Braithfidh cén saghas a roghnaíonn tú ar an leibhéal cumhdaigh a theastaíonn
uait agus ar cé mhéid atá tú toiliúil a íoc.

###  Tríú páirtí

Is é árachas tríú páirtí an leibhéal íosta de mhótarárachas a theastaíonn in
Éirinn agus ar fud an Aontais Eorpaigh (an AE) do gach feithicil.

Má tá tú bainteach i dtimpiste agus má tá an locht ort, ní chúiteoidh árachas
tríú páirtí ach na páirtithe eile atá bainteach. D’fhéadfadh an t-árachas
díobháil a rinneadh dá bhfeithicil nó aon ghortuithe a mbíonn siad thíos leo
(do phaisinéirí san áireamh) a chúiteamh. Ní bhfaighidh tú aon chúiteamh as
díobháil a rinneadh do d’fheithicil nó gortú a rinneadh ort féin.

Ní sholáthraíonn árachas tríú páirtí aon chumhdach as caillteanas nó díobháil
a rinneadh do d’fheithicil mar gheall ar dhóiteán nó ar ghoid.

###  Árachas tríú páirtí in aghaidh dóiteáin agus gada

Is é árachas tríú páirtí in aghaidh dóiteáin agus gada an cineál mótarárachais
is coitianta in Éirinn. Cuireann sé an leibhéal céanna cumhdaigh ar fáil a
chuireann árachas tríú páirtí ar fáil ach go gcuirtear cumhdach breise ar fáil
má dhéantar d’fheithicil a ghoid nó má dhéanann dóiteán díobháil di. Mura
bhfuil an locht ort as timpiste, ní chumhdóidh árachas tríú páirtí in aghaidh
dóiteáin agus gada thú as díobháil a rinneadh do d’fheithicil nó aon
ghortuithe a mbíonn tú thíos leo.

###  Árachas cuimsitheach

Is é árachas cuimsitheach, i bhformhór na gcásanna, an cumhdach is costasaí ar
an margadh. Cuireann sé an cumhdach céanna ar fáil a chuireann árachas tríú
páirtí in aghaidh dóiteáin agus gada, ceadaíonn sé duit éileamh a dhéanamh ar
dhíobháil a rinneadh de thimpiste do d’fheithicil féin, is cuma cé air nó
uirthi a bhfuil an locht i gcás imbhuailte.

Cé go gcuireann árachas cuimsitheach an cumhdach is mó ar fáil duit, den chuid
is mó, i gcás timpiste, is gnách nach gcumhdaíonn na polasaithe siúd ach
costas na díobhála don fheithicil agus nach gcúitíonn siad tiománaithe as
gortuithe a rinneadh dóibh féin.

###  Tiomáint gan árachas

Má theipeann ort mótarárachas a bheith agat nó má thiomáineann tú gan árachas
in Éirinn, is gnách go ngearrtar na pionóis seo a leanas ort:

  * Fíneáil a mhéid le €5,000 
  * 5 phointe pionóis; agus 
  * Faoi lánrogha na cúirte, téarma príosúnachta nach faide ná 6 mhí. 

Is féidir leis an gcúirt an cinneadh a dhéanamh go ndéanfar thú a dhícháiliú ó
thiomáint, seachas pointí pionóis a ghearradh ort. Sa chás sin, dícháileofar
thú ar feadh 2 bhliain nó níos faide i gcás an chéad chiona agus 4 bliana nó
níos faide i gcás an dara cion a rinneadh laistigh de 3 bliana ó rinneadh an
chéad chion.

Ba cheart duit a thabhairt faoi deara, sa chás go gcreideann comhalta den
Gharda Síochána go bhfuil feithicil atá cláraithe in Éirinn (nó lasmuigh
d’Éirinn) á húsáid in áit phoiblí gan árachas, is féidir an fheithicil a
ghaibhniú.

###  Timpistí ina bhfuil tiománaí gan árachas bainteach

I gcás timpistí ina bhfuil tiománaithe gan árachas nó gan tásc bainteach, is é
Biúró Árachóirí Mótar na hÉireann (MIBI) an comhlacht a chúitíonn na
híospartaigh.

Caithfear aon éileamh ar dhíobháil phearsanta a sheoladh chuig an mBord
Measúnaithe Díobhálacha Pearsanta (PIAB), ag an am céanna. Seo an comhlacht
reachtúil a dhéanann measúnú neamhspleách ar chúiteamh do dhíobháil phearsanta
d’íospartaigh thimpiste san ionad oibre, mótarfheithiclí agus dliteanais
phoiblí.

##  Costas cumhdach árachais

Is é préimh árachais an íocaíocht mhíosúil nó bhliantúil a dhéanann tú le
comhlacht árachais chun do pholasaí a choimeád gníomhach.

Deimhníonn an leibhéal riosca a mheasann árachóir a chruthaíonn tú mar
thiománaí costas do phréimhe. Is féidir le hárachóir táille bhreise a
ghearradh ar phréimh chaighdeánach chun aon riosca atá air a ghlacadh a chur
san áireamh, i gcásanna áirithe. Tugtar ‘ualú’ air seo.

Caithfidh tú an t-eolas ábhartha go léir a nochtadh d’árachóir nuair a
dhéanann tú d’árachas a cheannach i dtosach nó a athnuachan. Seachas sin,
b’fhéidir go measfar go bhfuil an polasaí a cheannaíonn tú ina dhiaidh sin ar
neamhní go hiomlán. Mura bhfuil tú cinnte cibé acu an bhfuil nó nach bhfuil
fíricí áirithe ábhartha, ba cheart duit iad a nochtadh don árachóir agus is
faoin árachóir a bheidh sé ansin cinneadh a dhéanamh faoi.

Ón 1 Iúil 2022, ní féidir le comhlachtaí árachais méaduithe ar phréimh a
ghearradh má fhanann tú níos faide leis an soláthraí céanna. Má dhéantar do
mhótarárachas a athnuachan go huathoibríoch, caithfidh siad eolas breise a
sholáthar freisin atá comhsheasmhach le soláthraithe eile. Déantar seo chun
cabhrú leat breithniú a dhéanamh ar cibé acu ar cheart nó nár cheart duit
soláthraithe a aistriú.

###  Tosca a dheimhníonn costas d’árachais

Déanfaidh comhlachtaí árachais breithniú ar na tosca seo a leanas nuair a
bhíonn costas do phréimhe á ríomh:

**Taithí.** Go ginearálta, dá laghad taithí a bhíonn agat mar thiománaí, is
airde is dóchúil a bheidh do phréimh. Déanann cibé acu an bhfuil tú ag
tiomáint agus ceadúnas iomlán nó sealadach agat difear mór do chostas do
phréimhe mótarárachais. Mura bhfuil ach ceadúnas sealadach agat, is féidir
leat súil a bheith agat ná céadta euro sa bhreis a íoc ar do phréimh.

**Stair éileamh.** Fiafróidh gach comhlacht árachais an raibh árachas agat
riamh roimhe seo i d’ainm féin. Mura raibh, fiafróidh siad díot ar thiomáin tú
riamh faoi árachas duine eile gan bheith bainteach i dtimpiste. Cuirfear seo
san áireamh nuair a ríomhtar préimh. Éiríonn árachas níos saoire de réir mar a
fhaigheann tú níos mó taithí agus má bhíonn taifead tiomána gan pointí pionóis
agat.

**An áit a gcónaíonn tú.** Is gnách go gcuirfear ualú i bhfeidhm orthu siúd a
chónaíonn i gcathair mhór, go háirithe Baile Átha Cliath. Gearrfaidh roinnt
comhlachtaí ualú freisin mura gcoimeádtar an fheithicil i ngaráiste nó ar
chabhsán istoíche.

**Méid d’fheithicle.** Dá mhó inneall d’fheithicle, is mó a chosnóidh sé
árachas a fháil di. Is éard is cúis leis seo ná gur dóchúla go mbeidh
d’fheithicil bainteach i dtimpiste, de réir na staitisticí de, dá thapúla agus
dá chumhachtaí atá d’fheithicil.

**Aois d’fheithicle.** Dá shine d’fheithicil, is deacra a d’fhéadfadh sé a
bheith árachas a fháil di.

**Luach d’fheithicle.** Cuirtear luach feithicle san áireamh nuair a ríomhtar
préimh d’árachas tríú páirtí in aghaidh dóiteáin agus gada, agus d’árachas
cuimsitheach. Tá feithicil nua níos costasaí lena hathsholáthar ná mar atá
seanfheithicil agus cosnóidh sé níos mó le hárachas a fháil di.

**D’aois.** Measann comhlachtaí árachais go bhfuil daoine óga agus daoine
aosta i gcatagóirí ardriosca tiománaithe agus bíonn orthu préimheanna níos
airde a íoc dá bharr.

**Gairm agus úsáid** . Ní chumhdóidh polasaí caighdeánach mótarárachais an
fheithicil ach ar chuspóirí sóisialta, intíre agus pléisiúir, seachas chun
earraí a iompar. Má tá an fheithicil á húsáid ar chuspóirí gnó, cuirfear ualú
i bhfeidhm. Má tá an fheithicil á húsáid ar chuspóirí tráchtála, cuirfear ualú
fiú níos airde i bhfeidhm.

**Leibhéal an chumhdaigh a theastaíonn.** I bhformhór na gcásanna, gearrfar
préimh níos ísle ar árachas tríú páirtí ná mar a ghearrfaidh cumhdach tríú
páirtí in aghaidh dóiteáin agus gada, agus is é árachas cuimsitheach an saghas
is costasaí de chumhdach. Cuireann go leor árachóirí saghsanna rogha breise de
chumhdach ar fáil freisin a mhéadaíonn costas do phréimhe. Is féidir a áireamh
leis na saghsanna breise seo de chumhdach: bónas cheal éilimh a chosaint,
cumhdach gaothscátha, earraí pearsanta a ndearnadh díobháil dóibh nó a
goideadh, seirbhís éigeandála agus tarrthála, agus cumhdach d’fheithicil
chíosa i gcás nach féidir d’fheithicil féin a thiomáint.

**Barrachas.** Tá saghas éigin de chlásal barrachais ag formhór na bpolasaithe
árachais. Ciallaíonn seo go mbíonn tú faoi dhliteanas íoc as suim lena
gcomhaontaítear i dtreo chostas aon éilimh (e.g., an chéad 250 euro). Ní
bheidh tú in ann éileamh a dhéanamh ar shuimeanna níos lú ná an barrachas. I
bhformhór na gcásanna, íslíonn a roghnú barrachas ard a íoc ar éilimh costas
do phréimhe.

###  Cad is bónas cheal éilimh ann agus conas a oibríonn sé?

Cuireann formhór na n-árachóirí lascaine ar an bpréimh ar fáil do thiománaithe
a bhfuil taifead saor ó éilimh acu: tugtar ‘bónas cheal éilimh’ nó ‘lascaine
cheal éilimh’ air seo. Is gnách go mbronntar lascaine chéatadáin ar do phréimh
ort ar scála aistritheach aníos do gach bliain tiomána saor ó éilimh a fhaide
le 5 bliana. Is gnách gurb í an uasteorainn do bhónas cheal éilimh thart ar
60%, agus ní bhíonn ach 40% le híoc ag duine nach ndearnadh éileamh ina leith
riamh.

Is féidir do bhónas cheal éilimh a aistriú ó chomhlacht árachais amháin go
comhlacht eile, agus ó fheithicil amháin go feithicil eile. Ach baineann gach
bónas cheal éilimh go sonrach le feithicil amháin in aon am amháin; ar an
ábhar sin, má bhíonn dhá fheithicil agat, beidh ort bónas cheal éilimh a
chruthú do gach feithicil. Mura bhfuil aon árachas agat i d’ainm féin ar feadh
2 bhliain nó níos faide, ní thabharfaidh go leor árachóirí do lascaine cheal
éilimh duit nuair a dhéanann tú iarratas arís eile ar chumhdach árachais.

###  Má dhiúltaítear árachas duit

Tá an ceart ag árachóirí aonair cumhdach a dhiúltú duit, ach caithfidh siad an
chúis atá leis an diúltú a thabhairt duit, má iarrann tú ar chúis. Má
diúltaíodh cumhdach duit, tá tú i dteideal teagmháil a dhéanamh le Coiste
Cásanna Diúltaithe Árachas Éireann, a gheobhaidh luachan árachais duit.
D’fhonn gur féidir leis an gCoiste do chás a bhreithniú, ní mór luachan i
scríbhinn a bheith iarrtha agat ó thrí árachóir ar a laghad agus ní mór gach
ceann de na luachana sin a bheith diúltaithe duit ar dtús.

##  Conas siopadóireacht a dhéanamhd’árachas

Sula gceannaíonn tú mótarárachas, ba cheart duit an margadh is fearr a aimsiú
agus luachana a fháil ó roinnt comhlachtaí éagsúla chun an polasaí a
shainaithint is mó a fhreastalaíonn ar do riachtanais agus do bhuiséad.

Cuireann an Coimisiún um Iomaíocht agus Cosaint Tomhaltóirí (an CICT)
seicliosta (pdf) ar fáil ar féidir leat é a úsáid chun na polasaithe a
chuireann árachóirí éagsúla ar fáil a chur i gcomparáid le chéile, chomh maith
le treoir ar bhearta praiticiúla is féidir leat a dhéanamh chun costas do
phréimhe a laghdú.

Áirítear leis seo:

  * D’árachas a íoc in aon bhabhta amháin 
  * Do cheadúnas tiomána iomlán a fháil 
  * Ciontuithe tiomána agus pointí pionóis a sheachaint 
  * D’fheithicil a pháirceáil i láthair shlán 
  * Tiománaithe taithíocha ainmnithe a chur le do pholasaí 
  * Barrachas níos airde a íoc 
  * A sheachaint d’fheithicil phearsanta a úsáid ar chuspóirí gairmiúla 

###  Tiománaithe Óga

Más tiománaí óg thú, ba cheart duit machnamh a dhéanamh ar a bheith a
ainmnithe ar pholasaí árachais tuismitheora mar thiománaí ainmnithe. Cuirfidh
seo ar do chumas taifead sábháilteachta a bhunú agus d’fhéadfadh sé costas do
phréimhe amach anseo a laghdú. Cuireann roinnt cuideachtaí lascainí ar fáil do
dhaoine óga a lorgaíonn árachas ina n-ainm féin má bhí siad ina dtiománaí
ainmnithe.

Caithfidh nach dtugann tú faoin gcleachtas ina ndearbhaíonn príomhthiománaí
feithicle (mac nó iníon, de ghnáth) gur tiománaí níos taithíche an
príomhthiománaí (tuismitheoir, de ghnáth) le costas a bpréimhe árachais a
laghdú, áfach. Tá an cleachtas seo neamhdhleathach agus d’fhéadfaí do pholasaí
mótarárachais a chealú nó thú a chiontú i gcalaois dá bharr.

###  Bróicéirí árachais

Is féidir leat dul i gcomhairle le bróicéir árachais (nó ‘idirghabhálaí’)
nuair a bhíonn an polasaí á chuardach agat is mó a fhreastalaíonn ar do
riachtanais. Déanann Banc Ceannais na hÉireann rialáil ar bhróicéirí árachais
agus is é an ról atá acu ná comhairle shaineolach neamhchlaonta a sholáthar do
dhaoine agus gnólachtaí a lorgaíonn árachas a cheannach. Is féidir iad a
fhostú freisin le hidirbheartaíocht a dhéanamh le comhlachtaí árachais thar
ceann a gcliant leis an margadh is fearr agus is féidir a fháil. Is féidir
leat bunachar sonraí bróicéirí cláraithe árachais a chuardach ar fud na
hÉireann.

###  Do mhótarárachas a athnuachan

I bhformhór na gcásanna, beidh ort do pholasaí árachais a athnuachan gach 12
mhí. Is féidir seo a dhéanamh ar líne, i bpearsan nó ar an nguthán, de ghnáth.
Bí ar an airdeall go n-athraíonn préimheanna go minic ag pointe na
hathnuachana agus is fiú, dá bharr, an margadh is fearr a chuardach agus
luachana a fháil ó chomhlachtaí éagsúla sula ndéanann tú do pholasaí a
athnuachan leis an árachóir céanna.

Caithfidh do chomhlacht mótarárachais d’fhógra athnuachana árachais a eisiúint
ar a laghad 20 lá oibre roimh dháta éagtha do pholasaí árachais. Beidh do
dheimhniú lascaine cheal éilimh san áireamh leis an bhfógra athnuachana
freisin. Teastóidh an deimhniú seo uait más mian leat do mhótarárachas a
athnuachan le comhlacht árachais éagsúil.

Nuair a bhíonn d’árachas le hathnuachan, caithfidh do sholáthraí árachais na
rudaí seo a leanas a thabhairt duit:

  * Sonraí faoin bpréimh a íocadh ar mhótarárachas sa bhliain roimhe sin 
  * Luachaintí do na roghanna polasaí go léir atá ar fáil duit, ar nós árachas cuimsitheach, árachas tríú páirtí in aghaidh dóiteáin agus gada, agus árachas tríú páirtí amháin 
  * Eolas i mBéarla neamhchasta a thabhairt duit, chun gur féidir leat cinneadh feasach a dhéanamh 

##  Mótarárachas agus tiomáint tharlear

###  Ag tiomáint san AE

Má cheannaíonn tú polasaí árachais ó chomhlacht árachais atá bunaithe san AE,
gheobhaidh tú an leibhéal éigeantach íosta árachais, de ghnáth, a theastaíonn
chun tiomáint in aon tír san AE. Ba cheart duit do chomhlacht árachais a chur
ar an eolas i gcónaí, áfach, má bheartaíonn tú d’fheithicil a thabhairt thar
lear agus seiceáil leo cad go díreach atá cumhdaithe ag do pholasaí.

Is gnách gur féidir leat do ghluaisteán a thabhairt go ballstát eile an AE ar
feadh 31 lá gan aon táille bhreise a bheith gearrtha ort. Is féidir do
chumhdach reatha a shíneadh sa chás go mbeartaíonn tú fanacht ar feadh a
fhaide le 60 nó 90 lá, ach b’fhéidir go mbeidh ort táille bhreise a íoc ar an
gcumhdach seo. Is féidir leat íoc as foirmeacha breise de chumhdach fad a
bhíonn tú ag tiomáint thar lear, cosúil le cúnamh i gcás cliste.

Is féidir eolas breise a fháil faoi do chearta agus teidlíochtaí má bhíonn tú
bainteach in imbhualadh um thrácht ar bhóithre le tiománaí faoi árachas nó
nach bhfuil faoi árachas i mballstát eile an AE.

###  Ag tiomáint lasmuigh den AE

Má thiomáineann tú do ghluaisteán i dtír neamh-AE, ba cheart duit a sheiceáil
le d’árachóir lena dheimhniú cad is gá duit a dhéanamh lena chinntiú go bhfuil
tú cumhdaithe sa dlínse ábhartha.

I gcásanna áirithe, eiseoidh d’árachóir Cárta Glas duit. Meicníocht chosanta
atá sa Chóras Cártaí Glasa d’íospartaigh thimpistí um thrácht ar bhóithre
trasteorann ina bhfuil 47 balltír. Taispeánann an Cárta Glas d’údaráis
forfheidhmiúcháin dlí áitiúla go bhfuil an leibhéal íosta éigeantach árachais
agat a theastaíonn chun tiomáint go dlíthiúil i ndlínse rannpháirteach.

Ní theastaíonn Cártaí Glasa a thuilleadh ó mhótarfheithiclí atá cláraithe sa
RA, iad siúd ina measc ó Thuaisceart Éireann, a thaistealaíonn go Poblacht na
hÉireann nó go haon tír eile san AE.

Cuireann Biúró Árachóirí Mótar na hÉireann (MIBI) treoir maidir le Cártaí
Glasa ar fáil.

###  Biúró Árachóirí Gluaisteán na hÉireann

5 Plás Mháistir an Chuain  
IFSC  
Baile Átha Cliath 1  
DO1 E7E8  
ÉIRE  

**Teil:** +353 (0)1 676 9944

**Láithreán Gréasáin:** [ http://www.mibi.ie/ ](http://www.mibi.ie/)

**R-phost:** [ info@mibi.ie ](mailto:info@mibi.ie)

###  An tOmbudsman Seirbhísí Airgeadais agus Pinsean

3ú Úrlár  
Teach Lincoln  
Plás Lincoln  
Baile Átha Cliath 2  
D02 VH29  
Éire

**Teil:** (01) 567 7000

**Láithreán Gréasáin:** [ http://www.fspo.ie/ ](http://www.fspo.ie/)

**R-phost:** [ info@fspo.ie ](mailto:info@fspo.ie)

###  Árachas Éire

Ionad Árachas  
5 Plás Mháistir an Chuain  
IFSC  
Baile Átha Cliath 1  
DO1 E7E8  
Éire

**Teil:** +353 (0)1 676 1820

**Facs:** +353 (0)1 676 1943

**Láithreán Gréasáin:** [ http://www.insuranceireland.eu/
](http://www.insuranceireland.eu/)

**Téigh i dteagmháil linn:** [ http://www.insuranceireland.eu/enquiry-form
](http://www.insuranceireland.eu/enquiry-form)

**R-phost:** [ info@insuranceireland.eu ](mailto:info@insuranceireland.eu)

###  Coiste na gCásanna Diúltaithe

Árachas Éire  
Ionad Árachas  
5 Plás Mháistir an Chuain  
IFSC  
Baile Átha Cliath 1  
DO1 E7E8  
Éire  

**Teil:** (01) 676 1820

**R-phost:** [ declined@insuranceireland.eu
](mailto:declined@insuranceireland.eu)

_**Dáta an Leasaithe Deireanaigh:** 11 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/motoring/motor-tax-and-insurance/motor-
insurance/?utm_source=sharebutton_facebook) [
](https://twitter.com/intent/tweet/?text=An%20t-%C3%A1rachas%20m%C3%B3tair&url=https://www.citizensinformation.ie/ga/travel-
and-recreation/motoring/motor-tax-and-insurance/motor-
insurance/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/motoring/motor-tax-and-insurance/motor-
insurance/?utm_source=sharebutton_whatsapp) [
](mailto:?subject=An%20t-%C3%A1rachas%20m%C3%B3tair&body=https://www.citizensinformation.ie/ga/travel-
and-recreation/motoring/motor-tax-and-insurance/motor-
insurance/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Getting motor insurance when you return to Ireland_ ](/ga/returning-to-ireland/getting-around-in-ireland/getting-motor-insurance-on-return-to-ireland/)

Information on buying car insurance after you return to Ireland, how to use
your claims free driving experience from abroad and what to do if you are
refused insurance cover.

  * [ _Ag teacht go hÉirinn - Cáin agus Árachas Sóisialach_ ](/ga/moving-country/working-in-ireland/migrant-workers/coming-to-ie-tax/)

Ag teacht go hÉirinn le dul ag obair anseo; cáin, áit chónaithe, áit
sainchónithe, cánachas dúbailte, ioncam a saoraíodh roimh theacht go hÉirinn
agus fostaíocht sealadach in Éirinn.

  * [ _Catagóirí na mótarfheithiclí agus íos-aois na dtiománaithe_ ](/ga/travel-and-recreation/motoring/driver-licensing/categories-of-motor-vehicles-and-minimum-age-of-drivers-in-ireland/)

Roinntear na mótarfheithiclí in Éirinn ina gcatagóirí éagsúla chun críoch
cheadúnú na dtiománaithe.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

