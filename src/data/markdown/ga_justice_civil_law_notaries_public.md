English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Nótairí poiblí

#  Nótairí poiblí

  * Eolas 
  * Tuilleadh eolais 

##  Eolas

Oifigeach poiblí is ea nótaire poiblí a dhéanann freastal ar an bpobal in
ábhair neamhchonspóideacha a bhaineann de ghnáth le gnó iasachta nó
idirnáisiúnta. Bíonn nótairí [ ceaptha ag an bPríomh-Bhreitheamh
](http://www.courts.ie/rules.nsf/0/6CDD3CF666799CED80256F2400506734) . Go
ginearálta, ní cheaptar ach aturnaetha.

###  Céard a dhéanann nótairí poiblí?

Deimhníonn nótairí forghníomhú gnímh, conartha nó scríofa eile ina
láithreacht. Ina theannta sin, deimhníonn siad gníomh nó rud éigin a dhéantar
agus iad i láthair. I measc na rudaí a dhéanann siad tá an méid a leanas:

  * Cáipéisí a fhíordheimhniú 
  * Bheith ina bhfinnéithe le sínithe le cáipéisí agus iad a chruthú 
  * Mionnaí a riar 
  * Mionnscríbhinní a ghlacadh (seachas do na cúirteanna in Éirinn) 
  * Cumhachtaí Aturnae agus cáipéisí eile dlí a chur i dtoll a chéile a bhíonn sé de nós ag nótairí poiblí a ullmhú 

###  Cathain is dóigh go mbeidh seirbhísí nótaire phoiblí ag teastáil uaim?

Is é is dóichí go dteastóidh nótaire uait nuair is gá duit páipéir nó cáipéisí
a sheoladh chuig dlínse iasachta. D’fhéadfadh seirbhísí nótaire bheith ag
teastáil uait maidir leis an méid a leanas:

  * Páipéir um uchtú iasachta 
  * Mionnscríbhinní lena n-úsáid i gcúirteanna iasachta 
  * Cóipeanna de cháipéisí Stáit lena n-úsáid thar lear 
  * Conarthaí idirnáisiúnta 
  * Cumhachtaí Aturnae 

###  Conas a aimsím nótaire poiblí?

Féadfaidh nótaire nótaireacht a dhéanamh ar cháipéisí sa tír ina bhfuil a
bpríomhoifig lonnaithe agus freisin i roinnt tíortha timpeall ar an tír sin.
Má bheidh ar an nótaire a roghnaíonn tú nótaireacht a dhéanamh ar cháipéisí
lasmuigh dá dtír, ba cheart duit a sheiceáil an bhfuil siad údaraithe chun na
cáipéisí a shíniú agus nótaireacht a dhéanamh orthu san áit sin. Féadfaidh tú
teacht ar [ liosta nótairí poiblí ](http://www.notarypublic.ie/finding-a-
notary/) ar láithreán gréasáin Dhámh na Nótairí Poiblí in Éirinn (féach
thíos).

Nuair a chasann tú le nótaire, beidh ort d'aitheantas agus do chónaitheacht a
chruthú. Beidh ort roinnt foirmeacha aitheantais ar nós do phas agus bille
fóntais a fuair tú le déanaí a thabhairt leat.

###  Cé a dhéanann nótairí poiblí a rialú?

Déanann Dámh na Nótairí Poiblí in Éirinn gairm na nótairí poiblí a chur chun
cinn agus a rialú in Éirinn. Is ann do [ chód iompair (pdf)
](http://notarypublic.ie/download/Code_Of_Conduct.pdf) ar gá do nótairí cloí
leis.

##  Tuilleadh eolais

Tá fáil ar thuilleadh faisnéise ar nótairí poiblí ar láithreán gréasáin na
Dáimhe.

###  Dámh na Nótairí Poiblí in Éirinn

109 Raghnallach  
Baile Átha Cliath 6  
Éire

**Teil:** (01) 497 3611

**Facs:** (01) 496 4769

**Láithreán Gréasáin:** [ http://www.notarypublic.ie/
](http://www.notarypublic.ie/)

**R-phost:** [ info@notarypublic.ie ](mailto:info@notarypublic.ie)

_**Dáta an Leasaithe Deireanaigh:** 21 Meitheamh 2016 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/notaries-public/?utm_source=sharebutton_facebook) [
](https://twitter.com/intent/tweet/?text=N%C3%B3tair%C3%AD%20poibl%C3%AD&url=https://www.citizensinformation.ie/ga/justice/civil-
law/notaries-public/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/notaries-public/?utm_source=sharebutton_whatsapp) [
](mailto:?subject=N%C3%B3tair%C3%AD%20poibl%C3%AD&body=https://www.citizensinformation.ie/ga/justice/civil-
law/notaries-public/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Taisteal ar iompar poiblí má tá tú faoi mhíchumas nó faoi mhíchumas luaineachta_ ](/ga/travel-and-recreation/public-transport/travelling-publictransport-with-disability/)

Eolas ar sheirbhísí inrochtaineachta iompair phoiblí do dhaoine faoi mhíchumas
nó a bhfuil a soghluaisteacht laghdaithe.

  * [ _Cionta oird phoiblí_ ](/ga/justice/criminal-law/criminal-offences/public-order-offenses-in-ireland/)

Tá an chuid is mó den dlí a bhaineann le cionta oird phoiblí leagtha amach san
Acht um Cheartas Coiriúil (Ord Poiblí), 1994. Faigh amach níos mó faoi na
cineálacha difriúla cionta.

  * [ _Faisnéis Earnála Poiblí a Athúsáid_ ](/ga/about/reuse-psi/)

Citizensinformation.ie is an Irish eGovernment website developed by Citizens
Information Board. The site provides information on the social and civil
rights of everyone in Ireland. Citizensinformation.ie provides you with the
information you need at various stages in your life. Our Local Directory
allows you to find public services in your locality and you can submit a
question on line about your rights and entitlements in Ireland.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

