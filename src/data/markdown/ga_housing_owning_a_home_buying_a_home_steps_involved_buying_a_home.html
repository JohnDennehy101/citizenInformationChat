English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Tithíocht ](/ga/housing/) > [ Ag
ceannach tí ](/ga/housing/owning-a-home/) > [ Teach a cheannach
](/ga/housing/owning-a-home/buying-a-home/) > Na céimeanna a bhaineann le
teach a cheannach

#  Na céimeanna a bhaineann le teach a cheannach

  * Réamhrá 
  * Sula shocraíonn tú a cheannach 
  * Conas an réadmhaoin atá uait a cheannach 
  * An conradh i gcomhair díolacháin a shíniú 
  * An díolachán a chur i gcrích 
  * Tar éis an díolachán a chríochnú 
  * Cá háit a ndéanfaidh mé iarratas 
  * 

##  Réamhrá

Ag am éigin i do shaol b'fhéidir gur mhaith leat teach a cheannach. Clúdaíonn
an doiciméad seo na céimeanna éagsúla a bhaineann leis seo a dhéanamh. Tá
treoir céim ar chéim chun teach a cheannach ag an gCoimisiún um Iomaíocht agus
Cosaint Tomhaltóirí (CCPC) ar a shuíomh Gréasáin freisin.

Níl aon srianta bunaithe ar chónaitheacht maidir le maoin a cheannach in
Éirinn. Is féidir leat maoin a cheannach anseo más saoránach Éireannach thú,
saoránach AE/LEE, náisiúnach neamh-LEE nó fiú neamhchónaitheach in Éirinn. Mar
sin féin, ní chiallaíonn úinéireacht maoine in Éirinn go bhfuil an ceart agat
cónaí anseo. Braitheann do cheart chun cónaí in Éirinn ar do chúinsí
pearsanta, agus tá sé scartha ó úinéireacht maoine.

##  Sula shocraíonn tú a cheannach

###  Faigh amach cad is féidir leat a íoc

Ba cheart duit do bhuiséad a athbhreithniú le fáil amach cé mhéad atá ar do
chumas in aisíocaíochtaí morgáiste míosúla. Ba chóir duit a chinntiú go bhfuil
do dhóthain agat chun na costais go léir a bhaineann le teach a cheannach a
chlúdach, mar shampla, costais mhorgáiste, táillí dlí, árachas agus dleacht
stampála. Tá an méid airgid is féidir leat a fháil mar iasacht mhorgáiste,
agus an méid a theastaíonn uait mar éarlais á rialú ag teorainneacha iasachta
an Bhainc Ceannais - féach Morgáiste a fháil chun sonraí a fháil faoi na
rialacha seo. Tá pleanálaí buiséid ag an CCPC ar féidir leat a úsáid chun a
fheiceáil cé mhéad atá ar do chumas gach mí.

###  Faigh aturnae

Agus tú ag lorg maoine, ba cheart duit aturnae a fhostú chun an tíolacadh a
dhéanamh. Is éard is tíolacadh ann ná an obair dhlíthiúil a bhaineann le maoin
a cheannach nó a dhíol. Is féidir le táillí tíolactha a bheith éagsúil idir
aturnaetha, mar sin is fiú dul i dteagmháil le roinnt aturnaetha chun
praghsanna a chur i gcomparáid. Is féidir leat suíomh Gréasáin an Dlí-Chumainn
a úsáid chun aturnae a aimsiú i do cheantar.

###  Aimsigh maoin a thaitníonn leat agus a bhfuil d’acmhainn agat

Is iad láithreáin ghréasáin réadmhaoine, ceantálaithe agus gníomhairí eastáit
na príomhbhealaí chun maoin ar díol a fháil. Coinníonn an tÚdarás Rialála
Seirbhísí Maoine clár poiblí de cheantálaithe agus gníomhairí eastáit ar a
shuíomh Gréasáin.

Uaireanta fógraíonn díoltóirí aonair maoin iad féin. D’fhéadfadh forlíonta
maoine a bheith ag nuachtáin freisin nó fógraí a fhoilsiú maidir le réadmhaoin
atá ar díol.

Foilsíonn an tÚdarás Rialála Seirbhísí Maoine Clár Praghsanna Maoine Cónaithe,
ina bhfuil faisnéis ar mhaoin chónaithe a ceannaíodh in Éirinn ón 1 Eanáir
2010. Is féidir leat an clár a sheiceáil féachaint cé mhéad a íocadh ar
réadmhaoin.

Caithfidh Rátáil Fuinnimh Foirgnimh (BER) a bheith ag gach teach atá ar díol.
Inseoidh BER duit cé chomh tíosach ar fhuinneamh agus atá an teach. Cabhróidh
sé leat rogha eolasach a dhéanamh agus tú ag déanamh comparáide ar
réadmhaoine.

Molann an Ghníomhaireacht um Chaomhnú Comhshaoil (GCC) duit seiceáil an bhfuil
an teach i Limistéar Ard-Radóin ar a Léarscáil Riosca Radóin agus fiosrú an
bhfuil tástáil radóin déanta air. Tá tuilleadh eolais ar radón i dtithe ar
fáil ón EPA agus inár ndoiciméad maidir le leibhéil radóin a thomhas.

Tá seicliosta ag an CCPC maidir lena bhfuil le cur san áireamh agus maoin á
lorg agat (pdf), agus seicliosta eile le ceisteanna ar féidir leat a chur
orthu Faigh tuilleadh eolais faoi réadmhaoin (pdf), má tá suim ar leith agat i
réadmhaoin.

###  Faigh suirbhéireacht

Ní chaithfidh díoltóir a insint duit faoi lochtanna sa réadmhaoin. Mar sin,
sula dtugann tú an ceannach chun críche, ba cheart duit suirbhé a fháil ar an
réadmhaoin le fáil amach an bhfuil aon lochtanna ann. Cabhróidh an suirbhé le
béim a chur ar aon cheisteanna nach raibh tú ar an eolas fúthu nuair a rinne
tú do thairiscint. Mar shampla, má fhaigheann do shuirbhéir amach gur gá an
díon a athchur, d’fhéadfá do thairiscint a athrú chun cuntas a thabhairt air
seo, nó cinneadh a dhéanamh gan é a cheannach. Is é Cumann Suirbhéirí Cairte
na hÉireann (SCSI) an comhlacht gairmiúil le haghaidh suirbhéirí cairte.

###  Faigh formheas morgáiste

Is beag duine atá in ann teach a cheannach gan morgáiste a fháil. Is iasacht
fhadtéarmach é morgáiste atá urraithe i gcoinne na maoine a cheannaíonn tú.
Ciallaíonn sé seo mura n-aisíocann tú do mhorgáiste seans go gcaillfidh tú do
theach.

Tá cineálacha éagsúla morgáistí agus soláthraithe morgáiste éagsúla ann. Déan
teagmháil le roinnt soláthraithe morgáiste éagsúla le fáil amach cé atá in ann
an margadh is fearr a thairiscint duit. Tá tuilleadh eolais ar mhorgáistí agus
an ceann is fearr duit a roghnú ar fáil ón gCoimisiún um Iomaíocht agus
Cosaint Tomhaltóirí (CCPC). Tá áireamhán morgáiste ag an CCPC a thaispeánann
do chuid aisíocaíochtaí míosúla ag brath ar an méid a gheobhaidh tú ar
iasacht, cá fhad a mhairfidh an morgáiste agus an ráta úis.

Féadfaidh tú formheas morgáiste a fháil i bprionsabal sula dtosaíonn tú ag
cuardach maoine. Cuireann sé seo in iúl duit cé mhéad atá le caitheamh agat.
Mar sin féin, nuair a aimsíonn tú réadmhaoin is maith leat, ní mór duit
formheas foirmiúil morgáiste a fháil sula síníonn tú an conradh díolacháin
(féach thíos). Má shíníonn tú conradh díolacháin agus mura bhfaigheann tú
formheas morgáiste ansin, caillfidh tú d’éarlais agus d’fhéadfadh pionóis eile
a bheith i gceist.

Le haghaidh faisnéis níos mionsonraithe, féach ar ár ndoiciméad maidir le
morgáiste a fháil.

##  Conas an réadmhaoin atá uait a cheannach

Go ginearálta ceannaítear agus díoltar maoine trí:

  * Conradh príobháideach 
  * Ceant poiblí 

###  Díolachán conartha príobháideach

Is éard is díolachán conartha príobháideach ann nuair nach gcuirtear an mhaoin
ar ceant. Féadfaidh tú teagmháil a dhéanamh leis an díoltóir nó le gníomhaire
an díoltóra, gníomhaire eastáit de ghnáth, chun luach ceannaigh a chomhaontú.

Má tá gníomhaire eastáit i gceist, tar éis duit an réadmhaoin a cheannach
b'fhéidir go mbeadh ort éarlais áirithinte a íoc leis an ngníomhaire eastáit.
Ní fhéadfaidh an próiseas dlíthiúil chun an réadmhaoin a cheannach tosú ach
amháin nuair a fhaigheann an gníomhaire eastáit d’éarlais áirithinte. Tá an
éarlais seo inaisíoctha go dtí go sínítear an conradh díolacháin (féach
thíos).

Tabharfaidh do sholáthraí morgáiste faomhadh foirmiúil morgáiste duit agus
eiseoidh sé pacáiste iasachta duit. Beidh ort smaoineamh ar árachas cosanta
morgáiste agus árachas tí. Is féidir leat iad seo a eagrú le do sholáthraí
morgáiste ach moltar duit féach ar cúpla d'iad. Nuair a bheidh an conradh
díola seiceáilte ag d’aturnae, síneoidh tú é agus íocfaidh tú éarlais (lúide
aon táille áirithinte).

###  Ceant poiblí

De ghnáth fógraítear ceantanna i nuachtán áitiúil, i ngníomhaire eastáit nó
trí chomhartha ar an réadmhaoin. Go ginearálta, socróidh an díoltóir nó an
ceantálaí praghas forchoimeádta don réadmhaoin. Is é an praghas forchoimeádta
an luach a chaithfidh an réadmhaoin a bhaint amach ag ceant. Mura sroichfidh
an mhaoin an praghas forchoimeádta tarraingeofar siar ón margadh í.

Is féidir leis an díoltóir freisin an réadmhaoin a tharraingt siar ón margadh
ag am ar bith le linn an cheant, fiú má tá an praghas forchoimeádta bainte
amach aige. Is féidir leis an díoltóir an réadmhaoin a dhíol roimh an gceant
freisin.

Sula gcuirtear an ceant ar siúl, ba cheart do d’aturnae an conradh díolacháin
don réadmhaoin (arna eisiúint ag aturnae an díoltóra) agus na doiciméid teidil
go léir dá dtagraítear sa chonradh sin a sheiceáil. Nuair a shásaíonn
d’aturnae a gcuid fiosrúchán, féadfaidh tú suirbhé a eagrú ar an réadmhaoin
lena chinntiú go bhfuil sé slán. Ba cheart duit freisin faomhadh morgáiste
foirmiúil a fháil don réadmhaoin ar mian leat tairiscint a dhéanamh uirthi.

Íocann an tairgeoir rathúil éarlais láithreach agus síníonn sé/sí an conradh
díolacháin (féach thíos). Tá sé tábhachtach árachas tí a fháil chomh luath
agus is féidir.

###  Gníomhairí eastáit agus ceantálaithe

Gníomhaíonn gníomhairí eastáit agus ceantálaithe thar ceann an díoltóra agus
chun leas an díoltóra. Tá rialacha agus Cód Cleachtais ann a leagann amach
conas ba chóir dóibh iad féin a iompar agus iad ag seachadadh a gcuid
seirbhísí, agus tá siad á rialú ag an Údarás Rialála Seirbhísí Maoine (PSRA).
Má tá gearán agat faoi ghníomhaire eastáit nó ceantálaí, ba cheart duit dul i
dteagmháil leis an PSRA - féach ‘Cá háit a ndéanfaidh mé iarratas’ thíos.

##  An conradh i gcomhair díolacháin a shíniú

Ceanglaíonn an conradh díolacháin na páirtithe do dtí deireadh an díolacháin.
Má tharraingíonn tú siar ón díolachán tar éis don chonradh seo a bheith
sínithe, d’fhéadfá d’éarlais a chailliúint. Caithfidh tú conradh díolacháin a
shíniú láithreach nuair a cheannaíonn tú ag ceant, má cheannaíonn tú trí
chonradh príobháideach déanfaidh d’aturnae an conradh a sheiceáil chun cinntiú
go bhfuil gach rud in ord sula sínítear an conradh. Leagfar amach an dáta
críochnaithe sa chonradh agus beidh iarmhéid an luach cheannaigh aontaithe
dlite ar an dáta sin.

##  An díolachán a chur i gcrích

###  Foréilimh ar Theideal agus Gníomhas Tíolactha

Tar éis an conradh a shíniú agus sula gcuirtear deireadh leis an díolachán,
ardaíonn d’aturnae fiosruithe ginearálta faoin maoin le haturnae an díoltóra.
Is éard is Foréilimh ar Theideal ná sraith ceisteanna caighdeánacha i ndáil le
díolachán maoine a dhéileálann le rudaí cosúil le cibé an bhfuil daingneáin
agus feistis san áireamh.

Nuair a fhaigheann d’aturnae freagra sásúil ar an bhForéilimh ar Theideal,
déanann sé/sí Gníomhas Tíolactha a dhréachtú agus a faomhann aturnae an
díoltóra é.

Seiceálfaidh d’aturnae nach bhfuil aon bhreithiúnais i gcoinne an díoltóra
(mar shampla, féimheacht nó cuardaigh sirriamaí). Ba chóir do d’aturnae a
fháil amach freisin cá bhfuil an teideal chun na maoine (i gClárlann na Talún
nó Clárlann na nGníomhas) chun a chinntiú nach bhfuil aon rud neamhghnách
maidir leis an maoin, mar shampla, morgáiste gan íoc.

Nuair a bhíonn an Gníomhas Tíolactha faofa ag aturnae an díoltóra, déanfaidh
d’aturnae teagmháil le do sholáthraí morgáiste chun an seic iasachta faofa a
eisiúint ón soláthraí morgáiste. Seo í an iarmhéid fhuílligh ar an luach
ceannaigh. Déantar an íocaíocht le haturnae an díoltóra agus faigheann
d’aturnae an doiciméadúchán uile agus eochracha an áitribh

###  Dleacht stampála

Ríomhfaidh d’aturnae an dleacht stampála atá dlite agus iarrfar ort é seo a
íoc sula gcuirtear clabhsúr leis an díolachán. Íoctar an méid seo leis na
Coimisinéirí Ioncaim a leagann stampa ar na gníomhais. Ní féidir na gníomhais
a chlárú gan an stampa sin. Ainmníonn na gníomhais úinéir na maoine.

##  Tar éis an díolachán a chríochnú

###  Gníomhais

Nuair a bhíonn díolachán déanta, caithfear do ghníomhais, a shonraíonn sonraí
na húinéireachta nua agus sonraí morgáiste a chlárú le Clárlann na nGníomhas
nó Clárlann na Talún. Tá freagracht ar an Údarás Clárúcháin Maoine maidir leis
na dhá córais chlárúcháin.

Cabhróidh d’aturnae leat na gníomhais do do theach a thabhairt chun críche
leis an PRA. Féadfaidh sé seo míonna nó blianta a thógáil le críochnú. Fiú má
thógann sé seo go leor ama, tá tú fós i d’úinéir na maoine agus, más mian
leat, is féidir leat an mhaoin a dhíol sula mbíonn an clárú críochnaithe.

###  Ag bogadh tí

Tá go leor rudaí le déanamh agus tú ag bogadh tí, mar shampla, do phost a
atreorú agus do shonraí a athrú ar chlár na dtoghthóirí. Tá tuilleadh eolais
ar fáil inár ndoiciméad faoi bhogadh go teach nua.

##  Cá háit a ndéanfaidh mé iarratas

Le gearáin a dhéanamh faoi ghníomhairí eastáit nó ceantálaithe, déan teagmháil
le:

###  Údarás Rialála Seirbhísí Maoine

Údarás Rialála Seirbhísí Maoine

Foirgintí na Mainistreach  
Bóthar na Mainistreach  
An Uaimh  
Co. na Mí  
C15 K7PY

**Teil:** (046) 903 3800

**Lóghlao:** 1800 252 712

**Facs:** (046) 903 3888

**Láithreán Gréasáin:** [ http://www.psr.ie ](http://www.psr.ie)

**R-phost:** [ info@psr.ie ](mailto:info@psr.ie)

##

_**Dáta an Leasaithe Deireanaigh:** 16 Feabhra 2022 _

[
](https://facebook.com/sharer/sharer.php?u=https://www.citizensinformation.ie/ga/housing/owning-
a-home/buying-a-home/steps-involved-buying-a-
home/?utm_source=sharebutton_facebook) [
](https://twitter.com/intent/tweet/?text=Na%20c%C3%A9imeanna%20a%20bhaineann%20le%20teach%20a%20cheannach&url=https://www.citizensinformation.ie/ga/housing/owning-
a-home/buying-a-home/steps-involved-buying-a-
home/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/owning-a-
home/buying-a-home/steps-involved-buying-a-
home/?utm_source=sharebutton_whatsapp) [
](mailto:?subject=Na%20c%C3%A9imeanna%20a%20bhaineann%20le%20teach%20a%20cheannach&body=https://www.citizensinformation.ie/ga/housing/owning-
a-home/buying-a-home/steps-involved-buying-a-
home/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Teach údaráis áitiúil a cheannach nó a fháil le hoidhreacht_ ](/ga/housing/local-authority-and-social-housing/buying-or-inheriting-a-local-authority-home/)

Scéimeanna do thionóntaí údaráis áitiúil chun a dtithe nó a n-árasáin a
cheannach ar lascaine. Tá scéim nua ar fáil i 2016.

  * [ _Na costais a bhaineann le teach a cheannach_ ](/ga/housing/owning-a-home/buying-a-home/costs-of-buying-a-home/)

Chomh maith le híocaíochtaí morgáiste, tá costais shuntasacha eile ag baint le
ceannach tí.

  * [ _Returning to Ireland and buying private health insurance_ ](/ga/returning-to-ireland/looking-after-your-health/returning-to-ireland-and-buying-private-health-insurance/)

Outlines things you should consider when buying private health insurance as a
returning Irish emigrant. Covers waiting periods, pre-existing conditions,
age-related loading and maternity related claims.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

