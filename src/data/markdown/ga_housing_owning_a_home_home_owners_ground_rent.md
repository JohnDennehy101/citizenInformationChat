English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Ag
ceannach tí ](/ga/housing/owning-a-home/) > [ Seilbh tí ](/ga/housing/owning-
a-home/home-owners/) > Bunchíos

#  Bunchíos

  * Réamhrá 
  * Cá háit a dhéanfaidh mé iarratas 

##  Réamhrá

Tá dhá cineálacha éagsúla úinéireachta ar réadmhaoine in Éirinn – réadmhaoin
ar léas agus réadmhaoin rúilse.

**Más le duine réadmhaoin ar léas** is ionann sin agus gur leis/léi an
foirgneamh amháin agus nach leis/léi an talamh ar a bhfuil sé tógtha agus go
bhfuil úinéireacht aige/aici ar feadh méid áirithe blianta socraithe. Más leat
réadmhaoin ar léas ní mór duit cíos talún a íoc leis an tiarna talún gur
leis/léi an talamh ar a bhfuil an foirgneamh tógtha. Ní mar a chéile a bhíonn
méid an chíosa ar fud na tíre. Go minic bíonn an t-údarás áitiúil ina thiarna
talún, mar shampla, i mBaile Átha Cliath d'fhéadfadh sé gur Comhairle Chathair
Átha Cliath a bheadh ina thiarna talún ag duine.

**Más leat réadmhaoin rúilse** ciallaíonn sin gur leat an talamh agus na
foirgnimh (más ann dóibh) ar fad. Níl aon tréimhse úinéireachta ag baint leis
seo. Ní bhaineann cíos talún le réadmhaoin rúilse.

Nuair atá réadmhaoin dhá cheannach nó dhá dhíol agat déanfar aon bunchíos a
thaifead ar na gníomhais (má tá an mhaoin cláraithe le Clárlann na nGníomhas)
nó ar an bhfóilió (má tá an mhaoin cláraithe ar Clárlann na Talún). Is é an
tÚdarás Clárúcháin Maoine a dhéanann Clárlann na nGníomhas agus Clárlann na
Talún a rialú agus a bhainisteoireacht.

Tá scéim ag Clárlann na Talún a thugann deis d'úinéirí réadmhaoine ar léas an
bunchíos a cheannach amach agus a bheith ina n-úinéirí iomlána ar a maoine.
Tugtar [ Scéim Cheannaigh na mBunchíosanna
](http://www.landregistry.ie/irish/An_tÚdarás_Clárúcháin_Maoine_PRA_/Seirbhísí_Bunchíosanna/Seirbhísí_Bunchíosanna.html)
ar an scéim seo.

Tá roinnt cásanna eisceachtúla ann nuair nach féidir bunchíosanna a cheannach
amach, mar shampla muna bhfuil sé ar leas an phobail, nó má tá alt faoi leith
i léas a chuireann cosc ar seo, ach ní minic a bhíonn na cásanna seo amhlaidh.
Is í an príomhreachtaíocht a bhaineann le bhunchíos [ an tAcht um Thiarnaí
Talún agus Tionóntaí (Bunchíosanna) 1967
](http://www.acts.ie/ga.act.1967.0003.1.html) , [ an tAcht um Thiarnaí Talún
agus Tionóntaí (Bunchíosanna) 1978
](http://www.acts.ie/ga.act.1978.0007.1.html) agus an [ tAcht um Thiarnaí
Talún agus Tionóntaí (Bunchíosanna) 2005.
](http://www.irishstatutebook.ie/2005/en/act/pub/0007/index.html)

###  Do bhunchíos a cheannach amach  

D'fhéadfadh duine atá ag ceannach réadmhaoine a bheith in ann an bhunchíos a
cheannach amach nuair a bheidh ceannacht na réadmhaoine críochnaithe. Féadann
tú é a cheannach go príobháideach nó trí scéim cheannaigh na mbunchíosanna.

Is féidir leat féin agus an tiarna talún teacht ar réiteach maidir leis an
méid atá le n-íoc leis an mbunchíos a cheannach amach nó d'fhéadfaí iarraidh
ar eadránaí neamhspléach in oifig Chlárlann na Talún praghas a shocrú. Is é/í
an t-eadránaí a leagann síos cé mhéid atá le n-íoc ar bhunchíos má tá bunchíos
dhá cheannach amach agat faoin Scéim Cheannaigh na mBunchíosanna nuair nach
féidir leat teacht ar réiteach leis an tiarna talún ar an méid atá le n-íoc.
Beidh Clárlann na Talún sásta breathnú i ndiaidh na hoibre dlíthiúil ar
chostas, ag brath an bhfuil socrú déanta agaibh féin ar phraghas nó an bhfuil
sibh ag iarraidh ar eadránaí Chlárlann na Talún an praghas a shocrú. Tá an
costas níos mó má bhíonn eadránaí i gceist.

**Má cheannaíonn tú bunchíos ó thiarna talún príobháideach** eiseófar Teastas
Dílseacháin. Tá an éifeacht dlíthiúil chéanna aige seo agus atá ag cáipéis
tíolactha agus déanann sé úinéireacht iomlán an áitribh a "dhílsiú" i d'ainm.
(Cineál gníomhais í cáipéis tíolactha.) Is gníomhas teidil do mhaoin nua é an
Teastas Dílseacháin. Is doiciméad an-tábhachtach é agus molfar duit go tréam
do Teastas Dílseacháin a chlárú.

**Má cheannaíonn tú bunchíos ón údarás áitiúil** , eiseófar Ordú Aistrithe
leis an éifeacht chéanna. Sa dá chás beidh úinéireacht réadmhaoine rúilse agat
ar an mhaoin as sin amach in áit úinéireacht réadmhaoine ar léas.

###  Do Theastas Dílseacháin nó Ordú Aistrithe a chlárú

Is é Clárlann na Talún a eisíonn Teastais Dílseacháin agus Orduithe Aistrithe
le moladh go ndéanfar iad a chlárú le Clárlann na Talún nó le Clárlann na
nGníomhas ionas gur féidir an t-athrú ar an gcinéal úinéireachta a thaifead.
Déanfar an fóilió a thabhairt suas chun dáta i gClárlann na Talún. I gClárlann
na nGníomhas coinneofar cóip den cháipéis ar nós gur meabhrúchán a bhí ann.
Achoimre ar an gcáipéis é meabhrúchán. [ Tá tuilleadh eolais maidir leis an
Scéim Cheannaigh na mBunchíosanna sa bhileog na Clárlainne na Talún
](http://www.landregistry.ie/eng/Ground_Rent_services/Ground_Rents_Purchase_Scheme_Explanatory_Leaflet/)
.

###  Rátaí

Má tá do chíos talún á ceannach amach agat trí **thoiliú** , is é €30 an
táille d'úinéirí cónaitheacha agus €65 d'úinéirí neamhchónaitheacha.

Má tá tú á ceannach amach tríd an

**nós imeachta eadrána**

, is é €105 an táille d'úinéirí cónaitheacha agus €195 d'úinéirí
neamhchónaitheacha.

##  Cá háit a dhéanfaidh mé iarratas

###  An tAonad Cheannaigh na mBunchíosanna

Tailte Éireann

Sráid na Seansaireachta  
Baile Átha Cliath 7  
Éire  
D07 T652

**Teil:** 051 303000

**Láithreán Gréasáin:** [ https://www.tailte.ie/ ](https://www.tailte.ie/)

**R-phost:** [ info@prai.ie ](mailto:info@prai.ie)

_**Dáta an Leasaithe Deireanaigh:** 19 Bealtaine 2020 _

[
](https://facebook.com/sharer/sharer.php?u=https://www.citizensinformation.ie/ga/housing/owning-
a-home/home-owners/ground-rent/?utm_source=sharebutton_facebook) [
](https://twitter.com/intent/tweet/?text=Bunch%C3%ADos&url=https://www.citizensinformation.ie/ga/housing/owning-
a-home/home-owners/ground-rent/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/owning-a-
home/home-owners/ground-rent/?utm_source=sharebutton_whatsapp) [
](mailto:?subject=Bunch%C3%ADos&body=https://www.citizensinformation.ie/ga/housing/owning-
a-home/home-owners/ground-rent/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Do mhaoin a ligean ar cíos le haghaidh liúntas gearrthéarmach_ ](/ga/housing/owning-a-home/home-owners/renting-your-property-for-shortterm-lets/)

Information about the tax implications and rules you may need to follow if you
are renting your property or a room in your property to visitors for short-
term lets.

  * [ _Renting out a room in your home_ ](/ga/housing/owning-a-home/home-owners/renting-out-a-room-in-your-home/)

If you rent out a room in your home, you have certain rights and
responsibilities. These are different depending on your home and the type of
accommodation you are renting.

  * [ _Reiligí_ ](/ga/death/practical-arrangements-after-a-death/burials-and-burial-grounds/)

Leagann an cháipéis seo síos na coinníollacha a rialaíonn reiligí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

