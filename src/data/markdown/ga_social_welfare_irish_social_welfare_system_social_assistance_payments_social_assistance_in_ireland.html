English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Córas Leasa Shóisialaigh na hÉireann ](/ga/social-welfare/irish-social-
welfare-system/) > [ Íocaíochtaí Cúnaimh Shóisialta ](/ga/social-
welfare/irish-social-welfare-system/social-assistance-payments/) > Cúnamh
sóisialach in Éirinn

#  Cúnamh sóisialach in Éirinn

  * Réamhrá 
  * Rialacha 
  * Rátaí 
  * Conas iarratas a dhéanamh 

##  Réamhrá

Íoctar íocaíochtaí cúnaimh shóisialaigh le daoine nach bhfuil a ndóthain
ranníocaíochtaí árachais shóisialaigh (ÁSPC)  le cáiliú do na híocaíochtaí
árachais shóisialaigh. Mar shampla de sin, cuir i gcás duine atá nua-
dífhostaithe ag cur isteach ar Shochar Cuardaitheora Poist, ní cháileoidh sé
don sochar mar níl a d(h)óthain ranníocaíochtaí ÁSPC aige/aici. Is féidir
leis/léi cur isteach ar Liúntas Cuardaitheora Poist, íocaíocht atá cosúil leis
an Shochar Cuardaitheora Poist ach nach bhfuil bunaithe ar na ranníocaíochtaí.
Is íocaíocht árachais shóisialaigh é Shochar Cuardaitheora Poist ach is
íocaíocht chúnaimh shóisialaigh é Liúntas Cuardaitheora Poist.

Ní mór duit  gnáthchónaí a bheith agat in Éirinn  agus ní mór duit [ tástáil
acmhainne ](/ga/social-welfare/irish-social-welfare-system/means-test-for-
social-welfare-payments/means-test/) a shásamh le cáiliú do na híocaíochtaí
cúnaimh shóisialaigh.  

##  Rialacha

Tá rialacha ag baint le híocaíochtaí leasa shóisialaigh agus tá siad leagtha
síos i reachtaíocht agus/nó i dtreoirlínte riaracháin. Tá an chuid is mó de na
treoirlínte ar fáil anois ar [ láithreán gréasáin na Roinne Coimirce
Sóisialaí. ](https://www.gov.ie/ga/eagraiocht/an-roinn-gnothai-fostaiochta-
agus-coimirce-soisialai/)

Go ginearálta ní féidir dhá íocaíocht cúnaimh shóisialaigh a fháil ( [ seachas
Liúntas Cúramóra a d’fhéadfadh bheith iníoctha ar leath-ráta ](/ga/social-
welfare/carers/half-rate-carers-allowance/) ) le híocaíocht leasa shóisialaigh
eile. Má cheapann tú go bhfuil tú i dteideal níos mó ná íocaíocht amháin a
fháil, go ginearálta beidh ort an ceann is tairbhí duit a roghnú

Tá réimse íocaíochtaí cúnaimh shóisialaigh ann. Féadann tú bheith i dteideal
ceann acu a fháil, braitheann sé ar do chúinsí pearsanta.

Íoctar an  Liúntas Cuardaitheora Poist  le daoine 18 mbliana d'aois nó os a
cionn atá dífhostaithe.

Íocaíocht is ea [ Íocaíocht Teaghlaigh Aontuismitheora ](/ga/social-
welfare/families-and-children/one-parent-family-payment/) do mhná agus fir atá
ag tógáil clainne ina n-aonar.

Is scéim tacaíochta ioncaim í an [ Cúnamh Feirme ](/ga/social-welfare/farming-
and-fishing/farm-assist/) d'fheirmeoirí. Ní gá duit a bheith ar fáil i
gcomhair fostaíochta le cáiliú do Chúnamh Feirme.

Tá an [ Pinsean Baintrí, Baintrí Fir nó Páirtnéara Shibhialta Mharthanaigh
(Neamh-Ranníocach) ](/ga/social-welfare/death-related-benefits/widowed-
persons-non-contrib-pension/) do bhaintreacha , baintreacha fir agus
páirtnéirí sibhialta marthanacha nach bhfuil páistí cleithiúnacha acu.

Íoctar an Íocaíocht [ Chaomhnóra (Neamhranníocach) ](/ga/social-welfare/death-
related-benefits/guardian-and-orphan-payments/) le caomhnóir linbh go dtí go
slánóidh an leanbh an 18 mbliana nó go dtí go slánóidh sé/sí an 22 bliain má
tá sí/sí in oideachas lánaimseartha.

Íoctar an  Liúntas Cúramóra  le daoine a dhéanann cúram baile de dhuine a
bhfuil cúnamh lánaimseartha de dhíth air/uirthi mar gheall ar aois, míchumais
fhisiciúla nó intinne lena áirítear tinneas intinne.

Íoctar an  Liúntas Leasa Forlíontach  le daoine atá ar ísealioncam nó gan
ioncam.

Íoctar an [ Pinsean Stáit (Neamhranníocach) ](/ga/social-welfare/older-and-
retired-people/state-pension-non-contributory/) do dhaoine a bhfuil 66 bliana
d'aois nó níos mó slánaithe acu.

Íoctar  Pinsean na nDall  le daoine atá dall nó atá faoi mhíchumas súl.

Íocaíocht is ea an  Liúntas Míchumais  do dhaoine atá faoi mhíchumas agus atá
idir 16 agus 66 bliana d'aois.

Íocaíocht is ea [ Liúntas Banchéile Thréigthe ](/ga/social-welfare/families-
and-children/deserted-wife-s-payments/) do mhná atá tréigthe ag a bhfear agus
nach bhfuil leanaí cleithiúnacha acu. Dúnadh an scéim seo d'iarratais nua in
Eanáir 1997\.

Má cháilíonn tú d'íocaíocht leasa shóisialaigh, féadann tú cáiliú chun [
sochair bhreise leasa shóisialaigh ](/ga/social-welfare/extra-social-welfare-
benefits/extra-social-welfare-benefits/) a fháil.

Don chuid is mó íocaíochtaí cúnaimh shóisialaigh, is iad na hOifigigh
Bhreithiúnacha a dhéanann an cinneadh cé atá i dteideal íocaíochta. Is
oifigigh leasa shóisialaigh iad na hOifigigh Bhreithiúnacha atá ceaptha faoi
reachtaíocht leasa shóisialaigh.

Má tá tú míshásta le cinneadh a dhéanann an Roinn Coimirce Sóisialaí, tá sé de
rogha agat achomharc a lorg in aghaidh cinntí ar íocaíochtaí atá bunaithe i
reachtaíocht. Déantar achomhairc leis an Oifig Achomhairc Leasa Shóisialaigh,
eagraíocht neamhspleách reachtúil.  Faigh amach anseo conas achomharc a lorg
ón Roinn Coimirce Sóisialaí  .  

##  Rátaí

###  Rátaí íocaíochtaí agus cleithiúnaithe

Tá íocaíochtaí leasa shóisialaigh roinnte in íocaíochtaí don éilitheoir, ar a
dtugtar an ráta pearsanta íocaíochta agus íocaíochtaí ar son aon [
chleithiúnaithe ar dhaoine fásta ](/ga/social-welfare/irish-social-welfare-
system/claiming-a-social-welfare-payment/claiming-an-increase-in-your-social-
welfare-payment-for-an-adult-dependant/) iad nó  cleithiúnaithe ar leanaí
iad. [ Foilsíonn an Roinn Coimirce Sóisilaí Leabhrán um Rátaí Íocaíochta SW 19
](https://www.gov.ie/en/publication/6aec4d-current-rates-of-payment-for-
social-welfare-payments-sw19/) gach bliain agus tá sonraí le fáil ann maidir
le méid an airgid iníoctha faoi gach scéim agus méid an airgid atá iníoctha do
chleithiúnaithe an éilitheora.  

##  Conas iarratas a dhéanamh

Má tá tú míshásta le toradh do cháis, d'fhéadfadh sé go mbeadh fonn ort
achomharc a chur ós comhair an [ Oifig Achomharc Leasa Shóisialaigh
](/ga/social-welfare/irish-social-welfare-system/social-welfare-appeals/) .
Caithfidh tú achomharc a dhéanamh laistigh de 21 lá. Léigh níos mó faoi
Achomhairc Leasa Shóisialaigh agus an Seicliosta nuair atá achomharc á
dhéanamh in aghaidh chinnidh leasa shóisialaigh.

_**Dáta an Leasaithe Deireanaigh:** 30 Iúil 2020 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/irish-social-welfare-system/social-assistance-payments/social-
assistance-in-ireland/?utm_source=sharebutton_facebook) [
](https://twitter.com/intent/tweet/?text=C%C3%BAnamh%20s%C3%B3isialach%20in%20%C3%89irinn&url=https://www.citizensinformation.ie/ga/social-
welfare/irish-social-welfare-system/social-assistance-payments/social-
assistance-in-ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/irish-social-welfare-system/social-assistance-payments/social-
assistance-in-ireland/?utm_source=sharebutton_whatsapp) [
](mailto:?subject=C%C3%BAnamh%20s%C3%B3isialach%20in%20%C3%89irinn&body=https://www.citizensinformation.ie/ga/social-
welfare/irish-social-welfare-system/social-assistance-payments/social-
assistance-in-ireland/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Measúnú a dhéanamh ar mhaoin lánúine le haghaidh íocaíochtaí cúnaimh shóisialta_ ](/ga/social-welfare/irish-social-welfare-system/means-test-for-social-welfare-payments/assessing-the-means-of-a-couple/)

Déantar cur síos ar conas a dhéantar measúnú ar mhaoin lánúine le haghaidh
cúnamh sóisialta (íocaíochtaí ar a ndéantar tástáil mhaoine).

  * [ _Íocaíochtaí leasa shóisialaigh agus an deontas mac léinn_ ](/ga/social-welfare/back-to-education/social-welfare-payments-and-the-student-grant/)

Faisnéis faoi íocaíocht leasa shóisialaigh, an BTEA agus an deontas mac léinn
a éileamh.

  * [ _Ag teacht go hÉirinn - Cáin agus Árachas Sóisialach_ ](/ga/moving-country/working-in-ireland/migrant-workers/coming-to-ie-tax/)

Ag teacht go hÉirinn le dul ag obair anseo; cáin, áit chónaithe, áit
sainchónithe, cánachas dúbailte, ioncam a saoraíodh roimh theacht go hÉirinn
agus fostaíocht sealadach in Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

