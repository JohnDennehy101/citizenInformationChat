English  | **Gaeilge**

**Anseo atá tú:** [ Baile ](/ga/) > [ Tomhaltóirí ](/ga/consumer/) > [ Fóntais
](/ga/consumer/utilities/) > Fóntais a rialáil

#  Fóntais a rialáil

  * Réamhrá 
  * Cad a dhéanann an CRU? 
  * Conas a rialaíonn an CRU an earnáilfuinnimh? 
  * Conas a rialaítear Uisce Éireann? 
  * Conas a chosnaíonn an CRU custaiméirí? 
  * Conas gearán a dhéanamh 
  * Tuilleadh faisnéise 

##  Réamhrá

Cuideachtaí a sholáthraíonn leictreachas nó gás (nó an dá cheann) do thithe
agus do ghnóthais in Éirinn, tá siad ceadúnaithe chun é sin a dhéanamh ag an
gCoimisiún um Rialáil Fóntas (CRU). Is é ról an CRU ná tomhaltóirí a chosaint,
a chinntiú go gcoimeádtar an soláthar ar ardchaighdeán agus iomaíocht sa
tionscal a chur chun cinn. Rialaíonn an CRU Uisce Éireann freisin

Má tá gearán agat faoi do sholáthraí fuinnimh nó Uisce Éireann (ar a dtugtaí
Irish water roimhe seo), agus nach féidir leat an gearán sin a réiteach go
díreach leis an soláthraí, is féidir leat an fhadhb a thabhairt chuig an CRU
le fiosrú.

##  Cad a dhéanann an CRU?

Tá na príomhfheidhmeanna seo a leanas ag an CRU:

  * **An earnáil fuinnimh a rialáil –** Chun leasanna na gcustaiméirí gáis agus leictreachais a chosaint, ardchaighdeán soláthair a chinntiú, agus iomaíocht a chur chun cinn. 
  * **An earnáil uisce a rialáil -** Chun leas custaiméirí a chosaint trí mhonatóireacht a dhéanamh ar fheidhmíocht Uisce Éireann. 
  * **Tomhaltóirí a chosaint -** Leasanna tomhaltóirí a chosaint trí fhaisnéis a sholáthar, caighdeáin seirbhísí agus cóid chleachtais a leagan síos, agus cabhrú le gearáin a réiteach. 

##  Conas a rialaíonn an CRU an earnáilfuinnimh?

Rialaíonn an CRU soláthróirí fuinnimh trí mhonatóireacht a dhéanamh ar na
réimsí seo a leanas:

###  Praghsanna miondíola leictreachais agus gáis

Seiceálann an CRU na praghsanna a ghearrann soláthraithe fuinnimh chun
custaiméirí a chosaint ar ró-phraghasú, praghas-socrú agus chun a chinntiú go
bhfuil leibhéal sláintiúil iomaíochta san earnáil.

###  Forbairtí margaidh

Áirítear leis seo cuideachtaí nua a thabhairt isteach i margadh na hÉireann
agus ag cinntiú nach mbíonn sciar ró-mhór den mhargadh miondíola ag
cuideachtaí móra.

###  Rannpháirtíocht custaiméirí fuinnimh

Áirítear leis sin seiceáil nach bhfuil sé deacair ag cuideachtaí soláthraithe
a athrú, go bhfuil naisc nua á mbainistiú acu agus go bhfuil conarthaí cothrom
agus réasúnta.

###  Cosaint do chustaiméirí fuinnimh

Áiríonn sé seo seiceáil go bhfuil cuideachtaí fuinnimh ag insint dá
gcustaiméirí nuair a bhíonn siad i riaráiste, agus go bhfuil pleananna i
bhfeidhm ag cuideachtaí chun cabhrú le custaiméirí atá i gcruatan airgeadais.
Áirítear leis seo déileáil le gearáin ó chustaiméirí.

##  Conas a rialaítear Uisce Éireann?

Tá [ Uisce Éireann ](https://www.water.ie/) freagrach as soláthar éifeachtach
uisce do thithe agus do ghnóthaí. Is é an príomhthasc atá aige ná córais uisce
poiblí agus fuíolluisce in Éirinn a oibriú agus a fheabhsú chun seirbhísí
sábháilte, iontaofa agus ardchaighdeáin a sholáthar do chustaiméirí.

Is é an CRU rialtóir eacnamaíoch Uisce Éireann agus is í an Ghníomhaireacht um
Chaomhnú Comhshaoil (EPA) a rialtóir comhshaoil. Is féidir leat tuilleadh
faisnéise a fháil faoin [ soláthar uisce ](/ga/housing/water-and-coasts/water-
supply/) .

Mar an rialtóir eacnamaíoch, oibríonn an CRU le cinntiú go bhfuil Uisce
Éireann (ar a dtugtaí Irish Water roimhe seo) á rith go héifeachtach. Tá ról
aige sna réimsí seo a leanas:

  * **Socrú ioncaim -** Déanann sé measúnú agus faomhadh ar an ioncam ar féidir le hUisce Éireann a dhéanamh thar thréimhse áirithe ama 
  * **Tuairisciú –** Caithfidh Uisce Éireann tuairisc a thabhairt don CRU [ ar a fheidhmíocht ](https://www.cru.ie/document_group/irish-water-performance-assessment/) gach 6 mhí 
  * **Seirbhís do chustaiméirí -** Ag cinntiú go bhfuil Uisce Éireann ag leanúint na treorach ina [ lámhleabhar custaiméirí ](https://www.cru.ie/document_group/irish-water-customer-handbook/) . Tá cóid chleachtais sa lámhleabhar seo, a cheadaíonn an CRU agus a athbhreithnítear go rialta chun a chinntiú go soláthraíonn Uisce Éireann an chosaint agus an tseirbhís is fearr do chustaiméirí. 
  * **Beartas agus táillí a cheadú -** Ceadaíonn sé polasaí agus táillí do: 
    * Custaiméirí a nascadh leis an ngréasán poiblí uisce agus fuíolluisce (Líonra Uisce Éireann). Faigh tuilleadh faisnéise [ faoi naisc uisce ](https://www.cru.ie/professional/water-2/connections/) . 
    * Úsáid iomarcach uisce ag custaiméirí Uisce Éireann (baile agus neamhthí) agus rialaíonn táillí uisce poiblí agus fuíolluisce. Faigh tuilleadh faisnéise faoi [ tháillí uisce ](https://www.cru.ie/professional/water-2/charges/) . 

Cuireann an CRU comhairle ar an [ Aire Tithíochta, Pleanála agus Rialtais
Áitiúil ](https://www.housing.gov.ie/) maidir le conas a sheachadtar seirbhísí
uisce. Comhoibríonn sé freisin leis an EPA agus cuireann sé [ seirbhísí
réitithe díospóide ar fáil do chustaiméirí Uisce Éireann
](https://www.cru.ie/home/complaint-form/water/) .

Tá tuilleadh faisnéise ag Uisce Éireann faoi [ sheirbhísí uisce don bhaile
](https://www.water.ie/for-home/) agus [ seirbhísí uisce do ghnóthaí
](https://www.water.ie/for-business/) .

##  Conas a chosnaíonn an CRU custaiméirí?

Tá ról ag an CRU a chinntiú go ndéantar custaiméirí fuinnimh a chosaint agus
chun iomaíocht a chur chun cinn. Déanann sé é seo trí leabhar rialacha a chur
i bhfeidhm ar a dtugtar an [ Lámhleabhar Soláthraí
](https://mk0cruiefjep6wj7niq.kinstacdn.com/wp-
content/uploads/2017/09/CER17060-Electricity-and-Gas-Suppliers-Handbook.pdf) .
Éilíonn sé seo go mbeadh [ cóid chleachtais
](https://www.cru.ie/home/customer-care/energy/customer-protection/#supplier-
codes-of-practice) ag soláthraithe ag rá conas a dhéileálfaidh siad le
tomhaltóirí. Clúdaíonn na cóid seo na réimsí seo a leanas:

  * Ag Billeáil 
  * Dícheangail 
  * Clárú custaiméirí 
  * Margaíocht agus fógraíocht 
  * Láimhseáil gearán 
  * Custaiméirí leochaileacha 
  * Íoc mar a úsáidtear (PAYG) agus rialaitheoirí buiséid 
  * Custaiméirí neamhtheaghlaigh 

Ní mór go mbeadh Cairteacha Custaiméirí i bhfeidhm ag soláthraithe a leagann
amach:

  * Leibhéil seirbhíse ráthaithe do chustaiméirí 
  * Socruithe cúitimh agus aisíocaíochta nuair nach gcomhlíontar leibhéil cháilíochta seirbhíse 

Ní mór do gach soláthraí a chairt custaiméirí agus a chóid a chur ar a shuíomh
Gréasáin. Is féidir leat tuilleadh faisnéise a fháil [ faoi chosaint
custaiméirí ](https://www.cru.ie/professional/energy/energy-market/customer-
protection/) .

**I measc na rialacha a chaithfidh Uisce Éireann a leanúint:**

  * Fógra 2 lá ar a laghad a thabhairt duit roimh bhriseadh beartaithe ar an ngnáthsholáthar 
  * Fógraí fiuchphointe uisce a chur in iúl agus faisnéis a sholáthar faoin gcúis agus faoin am a bhfuiltear ag súil leis a bheidh i bhfeidhm 
  * Fógra 2 sheachtain ar a laghad a thabhairt duit roimh shuiteáil méadar agus faisnéis a sholáthar 
  * Freagra a thabhairt duit laistigh de 2 lá oibre má thuairiscíonn tú locht ar an líonra 
  * Freagairt ar ghearáin laistigh de 5 lá oibre le réiteach nó breac-chuntas ar na céimeanna is gá chun an cheist a réiteach 

Is féidir leat [ tuilleadh a fháil amach faoi chosaint tomhaltóirí Uisce
Éireann ](https://www.cru.ie/home/customer-care/water/customer-protection-2/)
.

Tá foirne cúram custaiméirí ag an CRU chun cabhrú leat má tá fadhbanna agat le
do sholáthraí fuinnimh nó le d’oibreoir líonra, nó le hUisce Éireann. Is
comhlacht ceadaithe é an CRU le haghaidh [ réiteach malartach díospóide
](/ga/consumer/how-to-complain/alternative-dispute-resolution/) .

##  Conas gearán a dhéanamh

Má tá fadhb agat, ba cheart duit dul i dteagmháil le ceachtar den dá cheann ar
dtús:

  * Do sholáthraí leictreachais le haghaidh saincheisteanna a bhaineann le billeáil, fadhbanna cuntais, margaíocht nó fógraíocht, nó soláthraí a athrú, nó 
  * Líonraí NSB le haghaidh fadhbanna lena n-áirítear méadar lochtach, costais nasc, éigeandálaí, bristeacha, nó moilleanna nasc 

Má tá fadhb agat le hUisce Éireann, ba cheart duit gearán a dhéanamh leo ar
dtús trína [ rannóg láimhseála gearán ](https://www.water.ie/contact-
us/domestic-account/general/complaints/) .

Mura féidir leat an fhadhb a réiteach, tá na roghanna seo a leanas agat:

  * Déan teagmháil leis an CRU le haghaidh [ faisnéise agus comhairle, nó chun úsáid a bhaint as a sheirbhís réitigh gearán ](https://www.cru.ie/home/complaint-form/energy/log-complaint-cru/)
  * Déan éileamh i gcoinne na cuideachta trí na cúirteanna ag baint úsáide as [ an Nós Imeachta um Éilimh Bheaga ](/ga/justice/courts-system/small-claims-court/)

##  Tuilleadh faisnéise

###  An Coimisiún um Rialáil Fóntas

Foireann Chúraim Chustaiméirí

P.O. 11934 Bosca  
Baile Átha Cliath 24  
D24 PXW0  
Éire

**Lóghlao:** 1800 404 404

**Facs:** (01) 4000 850

**Láithreán Gréasáin:** [ http://www.cru.ie/ ](http://www.cru.ie/)

**R-phost:** [ customercare@cru.ie ](mailto:customercare@cru.ie)

###  Uisce na hÉireann - Foireann Cúraim Custaiméirí

Bosca Poist 860  
Oifig Seachadta na Cathrach Theas  
Cathair Chorcaí

**Uaireanta Oscailte:** Osclaítear línte 24 uair 7 lá sa tseachtain

**Teil:** (01) 707 2828

**Lóghlao:** 1850 278 278

**Láithreán Gréasáin:** [ http://www.water.ie ](http://www.water.ie)

_**Dáta an Leasaithe Deireanaigh:** 21 Nollaig 2022 _

[
](https://facebook.com/sharer/sharer.php?u=https://www.citizensinformation.ie/ga/consumer/utilities/regulation-
of-utilities/?utm_source=sharebutton_facebook) [
](https://twitter.com/intent/tweet/?text=F%C3%B3ntais%20a%20rial%C3%A1il&url=https://www.citizensinformation.ie/ga/consumer/utilities/regulation-
of-utilities/?utm_source=sharebutton_twitter) [
](whatsapp://send?text=https://www.citizensinformation.ie/ga/consumer/utilities/regulation-
of-utilities/?utm_source=sharebutton_whatsapp) [
](mailto:?subject=F%C3%B3ntais%20a%20rial%C3%A1il&body=https://www.citizensinformation.ie/ga/consumer/utilities/regulation-
of-utilities/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _An Coimisiún Toghcháin_ ](/ga/government-in-ireland/elections-and-referenda/voting/electoral-commission/)

Is comhlacht stáit nua é an Coimisiún Toghcháin a dhéanfaidh maoirsiú ar
thoghcháin agus reifrinn in Éirinn.

  * [ _Forbhreathnú ar an Rialachán Ginearálta um Chosaint Sonraí (an RGCS)_ ](/ga/government-in-ireland/data-protection/overview-of-general-data-protection-regulation/)

Tugtar cuntas sa cháipéis seo ar na príomhghnéithe den RGCS agus déanann sé
nasc le breis faisnéise faoi.

  * [ _Rialú seirbhísí poist agus cumarsáid leictreonach_ ](/ga/consumer/phone-internet-tv-and-postal-services/regulation-of-postal-services-phone-internet-radion-and-tv/)

Rialaíonn an Coimisiún um Rialáil Cumarsáide (ComReg) earnáil na cumarsáide
leictreonaí in Éirinn. Faigh tuilleadh faisnéise faoin gcaoi a gcosnaíonn sé
tomhaltóirí, a chothaíonn sé iomaíocht agus a spreagann nuálaíocht.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

