English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ I ndiaidh breith do linbh ](/ga/birth-family-
relationships/after-your-baby-is-born/) > Sochair agus teidlíochtaí a
bhaineann le bhreith

#  Sochair agus teidlíochtaí a bhaineann le bhreith

  * Eolas 
  * Roimh bhreith do linbh 
  * Tar éis bhreith do linbh 

##  Eolas

Má tá tú chun páiste a bheith agat in Éireann d’fhéadfá a bheith i dteideal
leas a bhaint as teidlíochtaí a bhaineann le fostaíocht agus íocaíochtaí leasa
shóisialaigh.

##  Roimh bhreith do linbh

###  Sláinte agus Sábháilteacht

Má éiríonn tú torrach agus tú fostaithe agus má bhíonn tú nochtaithe do
phriacail áirithe san áit oibre nó má bhíonn tú ag obair san oíche (i.e. ag
caitheamh trí huaire an chloig ar a laghad/50% de do chuid oibre idir meán
oíche-7rn) d’fhéadfá a bheith i dteideal [ saoire sláinte agus sábháilteachta
](/ga/employment/employment-rights-and-conditions/health-and-safety/health-
safety-work/) . Má tá tú i dteideal saoire sláinte agus sábháilteachta agus má
tá dóthain ranníocaíochtaí árachas shóisialaigh agat, d’fhéadfá a bheith i
dteideal [ Sochair Sláinte agus Sábháilteachta ](/ga/social-welfare/families-
and-children/health-safety-benefit/) chomh maith ón Roinn Coimirce Sóisialaí
fad is atá tú ar saoire. D’fhéadfá a bheith i dteideal saoire sláinte agus
sábháilteachta agus Sochair Sláinte agus Sábháilteachta nuair a théann tú ar
ais ag obair tar éis na breithe más rud é go mbíonn tú ag beathú ar an gcíoch.

###  **Cuairteanna nó coinní réamhbhreithe**

Tar éis do thoircheas a dheimhniú, féadfaidh tú am saor a ghlacadh le haghaidh
cuairteanna leighis (ar a dtugtar cuairteanna réamhbhreithe nó coinní
uaireanta) a bhaineann leis an toircheas. Níl uasmhéid nó íosmhéid ama saor
sonraithe do na cuairteanna seo. Ina ionad sin, tá tú i dteideal am saor
réasúnta a fháil – ciallaíonn sé seo an t-am a theastaíonn uait le haghaidh
gach cuairte agus áirítear leis an am is gá chun taisteal chuig agus ón
gceapachán agus an t-am don choinne féin. Tá tú i dteideal go n-íocfaí thú le
linn na gcuairteanna réamhbhreithe seo.

###  Ranganna Réamhbhreithe

Roimh an bhreith tá tú i dteideal am saor a thógáil le pá chun freastal ar aon
seisiún amháin [ ranganna réamhbhreithe. ](/ga/birth-family-
relationships/before-your-baby-is-born/antenatal-classes/) Is ceart aon uaire
é seo a chlúdaíonn gach aon toircheas le linn duit a bheith fostaithe.
Féadfaidh tú am saor a thógáil atá réasúnta chun cuairteanna leighis a
dhéanamh roimh agus tar éis an bhreith araon. Tá ceart aon uaire ag fir le
haghaidh clainne freastal ar dhá rang réamhbhreithe.

##  Tar éis bhreith do linbh

###  Saoire Mháithreachais agus Sochar Máithreachais

Má tá tú ag obair, is cuma cé chomh fada agus a bhí tú ag obair, tá tú i
dteideal [ saoire mháithreachais
](https://www.citizensinformation.ie/en/employment/employment-rights-and-
conditions/leave-and-holidays/maternity-leave/) a ghlacadh ar feadh tréimhse
bhunúsach 26 seachtaine. Ní mór 2 sheachtain ar a laghad a thógáil roimh
dheireadh na seachtaine ina bhfuiltear ag súil le breith do linbh agus ceithre
seachtaine ar a laghad ina dhiaidh sin.

Má fhaigheann máthair bás laistigh de 40 seachtain ón mbreith, tá an t-athair
nó tuismitheoir eile i dteideal saoire mháithreachais ón obair.

Le linn do shaoire mháithreachais, d’fhéadfá a bheith i dteideal [ Sochar
Máithreachais ](https://www.citizensinformation.ie/en/social-welfare/social-
welfare-payments/families-and-children/maternity-benefit/) má chomhlíonann tú
coinníollacha ranníocaíochta árachais shóisialaigh.

Má tá tú ag obair agus ag beathú cíche, tá tú i dteideal 1 uair an chloig a
ghlacadh saor ón obair (le pá) gach lá mar [ bhriseadh beathú cíche
](https://www.citizensinformation.ie/en/birth-family-relationships/after-your-
baby-is-born/breastfeeding/#1df369) suas le 2 bhliain tar éis breithe.

###  Saoire mháithreachais bhreise (gan phá)

Is féidir leat suas le 16 seachtaine eile de shaoire mháithreachais bhreise a
thógáil díreach tar éis deireadh a chur le do shaoire mháithreachais. Is minic
a thugtar 'saoire mháithreachais gan phá' ar an tsaoire mháithreachais bhreise
seo toisc nach bhfuil tú clúdaithe ag Sochar Máithreachais agus nach gá do
d'fhostóir tú a íoc lena linn.

###  Saoire atharthachta agus Sochar Atharthachta

Is teidlíocht reachtúil é Saoire uchtaíoch atá ar fáil do thuismitheoirí atá
ag obair. Tugann an tsaoire uchtaithe 24 seachtain saoire ón obair do
thuismitheoir amháin den lanúin uchtaithe nó do thuismitheoir atá ag uchtú
leis/léi féin. Tosaíonn na 24 seachtain ón dáta a chuirtear an leanbh faoi do
chúram. Má tá go leor ranníocaíochtaí ÁSPC agat, féadfaidh tú Sochar Uchtála a
fháil. Tá sé ar fáil d’fhostaithe agus do dhaoine féinfhostaithe araon. Más
lánúin uchtála tú, tá an tuismitheoir nach mbaineann leas as an saoire
uchtaithe i dteideal saoire atharthachta. Féadfaidh tú suas le 16 seachtaine
breise saoire uchtála gan phá a ghlacadh ach ní féidir leat Sochar Uchtála a
éileamh ar feadh na seachtainí breise sin. Cúnamh Sóisialta

###  **Saoire thuismitheoireachta agus Sochar Tuismitheora**

Teidlíocht reachtúil do thuismitheoirí atá ag obair is ea [ Saoire
thuismitheoireachta
](https://www.citizensinformation.ie/en/employment/employment_rights_and_conditions/leave_and_holidays/parents_leave.en.html)
. Ligeann an tsaoire íoctha do thuismitheoirí níos mó ama a chaitheamh lena
leanbh nó lena leanbh uchtaithe sa chéad dá bhliain. Ó mhí Iúil 2022, tá gach
tuismitheoir i dteideal 7 seachtaine de shaoire thuismitheoireachta íoctha do
leanbh a rugadh nó a uchtaigh an 1 Iúil 2022 nó ina dhiaidh. Tá tuismitheoirí
leanaí a rugadh idir Samhain 2019 agus Iúil 2020 i dteideal 5 seachtaine
shaoire thuismitheoireachta. Fanann an tréimhse shaoire mar a chéile i gcás
ilbhreitheanna, mar shampla, má tá cúpla agat nó má uchtaíonn tú 2 leanbh nó
níos mó ag an am céanna. Tá saoire thuismitheoireachta ar fáil d’fhostaithe
agus do dhaoine féinfhostaithe.

Íoctar [ Sochar Tuismitheora
](https://www.citizensinformation.ie/en/social_welfare/social_welfare_payments/social_welfare_payments_to_families_and_children/parents_benefit.en.html)
agus tú ar saoire thuismitheoireachta ón obair má tá go leor ranníocaíochtaí
árachais shóisialaigh (ÁSPC) agat.

###  **Saoire thuismitheoireachta**

Nuair a fhilleann tú ar an obair b’fhéidir go mbeidh tú in ann [ saoire
thuismitheoireachta
](https://www.citizensinformation.ie/en/employment/employment-rights-and-
conditions/leave-and-holidays/parental-leave/) a ghlacadh. Tá an bheirt
tuismitheoir i dteideal 26 seachtaine de shaoire thuismitheoireachta a
ghlacadh do gach leanbh incháilithe. Ní mór duit saoire thuismitheoireachta a
ghlacadh roimh 12ú breithlá do linbh. Tá saoire thuismitheoireachta gan phá.
Go ginearálta, caithfidh tú a bheith ag obair do d’fhostóir ar feadh bliana
sular féidir leat saoire thuismitheoireachta a ghlacadh.

###  **Saoire ar chúiseanna cúram leighis**

Ón 3 Iúil 2023, féadfaidh tú saoire gan phá a ghlacadh más gá duit am saor a
ghlacadh chun déileáil le cúram leighis do do leanbh nó do dhuine ábhartha
eile. Féadfaidh tú suas le 5 lá saoire a ghlacadh le haghaidh cúram leighis in
aon 12 mhí as a chéile. Léigh tuilleadh faoi [ shaoire gan phá do chúram
leighis ](https://www.citizensinformation.ie/en/employment/employment-rights-
and-conditions/leave-and-holidays/unpaid-leave-for-medical-care/) .

###  **Sochar Linbh**

Is íocaíocht mhíosúil é Sochar Linbh do thuismitheoirí nó do chaomhnóirí
leanaí faoi 16 bliana d’aois. Go ginearálta, bíonn [ Sochar Linbh
](https://www.citizensinformation.ie/en/social-welfare/social-welfare-
payments/families-and-children/child-benefit/) iníoctha ón gcéad lá den mhí
tar éis don leanbh a bhreith. Íoctar é ar rátaí níos airde le haghaidh
ilbhreitheanna ar nós cúpla nó tríríní.

###  **Cuairteanna DG saor in aisce do leanaí faoi 6 bliana d’aois**

Clúdaíonn an [ cárta cuairte DG do leanaí faoi 6 bliana
](https://www.citizensinformation.ie/en/health/medical-cards-and-gp-visit-
cards/gp-visit-cards-for-under-6s/) cuairteanna saor in aisce ar Dhochtúirí
Teaghlaigh, lena n-áirítear cuairteanna baile agus cúram práinneach lasmuigh
d’uaireanta Dochtúra. Má tá cárta leighis ag do leanbh cheana féin, ní gá duit
iad a chlárú le haghaidh cárta cuairte DT. Mar sin féin, má athraíonn do
chúinsí teaghlaigh agus nach bhfuil do theaghlach i dteideal cártaí leighis a
thuilleadh, is féidir leat do leanaí a chlárú ansin le haghaidh cártaí cuairte
DT do leanaí faoi 6 bliana d’aois.

###  **Cánacha**

Níl aon fhaoisimh chánach ar leith ann do leanaí. Mar sin féin, is creidmheas
cánach é an [ Creidmheas Cánach Cúramóra Linbh do Dhuine Singil
](https://www.citizensinformation.ie/en/money-and-tax/tax/income-tax-credits-
and-reliefs/single-person-child-carer-tax-credit/) do dhaoine atá ag tabhairt
aire do leanaí ina n-aonar. Tá [ Creidmheas Cánach i leith Leanbh Éagumasaithe
](https://www.citizensinformation.ie/en/money-and-tax/tax/tax-credits-and-
reliefs-for-people-with-disabilities/incapacitated-child-tax-credit/) ann
freisin má tá do leanbh faoi éagumas buan agus [ Creidmheas Cánach do
Chúramóirí Baile ](https://www.citizensinformation.ie/en/money-and-
tax/tax/income-tax-credits-and-reliefs/home-carers-tax-credit/) nuair a bhíonn
céile amháin ag tabhairt aire do leanbh nó do chleithiúnaí. Tá [
creidmheasanna cánach agus liúntais
](https://www.citizensinformation.ie/en/money-and-tax/tax/income-tax-credits-
and-reliefs/introduction-to-income-tax-credits-and-reliefs/) eile ann freisin
ar féidir le teaghlaigh leas a bhaint astu.

###  **Tacaíochtaí leasa shóisialaigh**

Cuireann An Roinn Coimirce Sóisialaí [ íocaíochtaí leasa shóisialaigh ar fáil
chun tacú le teaghlaigh le leanaí
](https://www.citizensinformation.ie/en/social-welfare/social-welfare-
payments/families-and-children/payments-to-families-and-children/) do dhaoine
atá i bhfostaíocht ar phá íseal agus do dhaoine ar thuismitheoir aonair iad.
Déantar tástáil acmhainne ar roinnt íocaíochtaí agus tá cinn eile bunaithe ar
ranníocaíochtaí árachais shóisialaigh.

Más [ sealbhóir cárta leighis
](https://www.citizensinformation.ie/en/health/medical-cards-and-gp-visit-
cards/medical-card/) tú tá tú i dteideal Deontas Airgid Máithreachais de
€10.16 ó Fheidhmeannacht na Seirbhíse Sláinte ar bhreith do linbh. Déan
iarratas chuig d' [ Oifig Shláinte Áitiúil
](http://www.hse.ie/eng/services/list/1/LHO/) .

Mura féidir leat íoc as na costais bhreise a bhaineann le do leanbh b’fhéidir
go mbeidh tú in ann iarratas a dhéanamh ar [ Íocaíocht Riachtanas Breise
](https://www.citizensinformation.ie/en/social-welfare/social-welfare-
payments/supplementary-welfare-schemes/additional-needs-payment/) ón Roinn
Coimirce Sóisialaí.

###  **Cúram luath-óige agus oideachas réamhscoile**

Tugadh isteach an [ Scéim um Chúram agus Oideachas na Luath-Óige (COLÓ)
](https://www.citizensinformation.ie/en/education/pre-school-education-and-
childcare/early-childhood-care-and-education-scheme/) in Éirinn i 2010.
Soláthraíonn COLÓ cúram agus oideachas luath-óige saor in aisce ar feadh 2
bhliain do leanaí in aois réamhscoile ar feadh líon socraithe uaireanta thar
thréimhse socraithe seachtainí ó Mheán Fómhair go Meitheamh (an scoilbhliain).

Déanann an [ Scéim Náisiúnta Cúraim Leanaí (SNCL)
](https://www.citizensinformation.ie/en/education/pre-school-education-and-
childcare/national-childcare-scheme/) nua ‘clúdach’ ar an gclár réamhscoile
saor in aisce, ag cur tacaíocht airgeadais ar fáil i dtreo costas cúram leanaí
do na huaireanta a chaitear lasmuigh den réamhscoil. Soláthraíonn an Scéim
Náisiúnta Cúraim Leanaí 2 chineál fóirdheontas cúram leanaí a íoctar go
díreach le do sholáthraí cúraim leanaí roghnaithe. Ní mór do leanaí a bheith
ag freastal ar sholáthraí cúram leanaí atá cláraithe le [ Tusla
](https://www.citizensinformation.ie/en/birth-family-relationships/services-
and-supports-for-children/tusla-the-child-and-family-agency/) (feighlithe
leanaí agus seirbhísí cúram leanaí in aois scoile san áireamh).

_**Dáta an Leasaithe Deireanaigh:** 20 Meán Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/after-your-baby-is-born/benefits-and-entitlements-
relating-to-birth/?utm_source=sharebutton_facebook) [
](https://twitter.com/intent/tweet/?text=Sochair%20agus%20teidl%C3%ADochta%C3%AD%20a%20bhaineann%20le%20bhreith&url=https://www.citizensinformation.ie/ga/birth-
family-relationships/after-your-baby-is-born/benefits-and-entitlements-
relating-to-birth/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/after-your-baby-is-born/benefits-and-entitlements-relating-to-
birth/?utm_source=sharebutton_whatsapp) [
](mailto:?subject=Sochair%20agus%20teidl%C3%ADochta%C3%AD%20a%20bhaineann%20le%20bhreith&body=https://www.citizensinformation.ie/ga/birth-
family-relationships/after-your-baby-is-born/benefits-and-entitlements-
relating-to-birth/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Sochair agus teidlíochta tar éis báis_ ](/ga/social-welfare/death-related-benefits/benefits-and-entitlements-following-a-death/)

Soláthraíonn an doiciméad seo forbhreathnú ar na sochair leasa shóisialaigh
atá ar fáil nuair a fhaigheann duine bás.

  * [ _Ag bogadh go hÉirinn agus do theidlíochtaí leasa shóisialaigh_ ](/ga/moving-country/moving-to-ireland/introduction-to-the-irish-system/moving-to-ireland-and-your-social-security-entitlements/)

Pléann an cháipéis seo do chearta leasa shóisialta má bhogann tú go hÉirinn ón
gcoigrích.

  * [ _Ag filleadh ar Éirinn agus leanbh a thabhairt ar an saol_ ](/ga/returning-to-ireland/coming-home-with-children/returning-to-ireland-and-having-a-baby/)

Tugtar breac-chuntas ar na seirbhísí cúraim mháithreachais phoiblí ar féidir
leat rochtain a fháil orthu nuair a fhilleann tú ar Éirinn agus ar do
theidlíochtaí chun saoire a thógáil ón obair nuair a bhíonn leanbh agat.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

