English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Dlí ](/ga/justice/) > [ Córas na
gCúirteanna ](/ga/justice/courts-system/) > Nós imeachta Eorpach um éilimh
bheaga

#  Nós imeachta Eorpach um éilimh bheaga

  * Cad é an nós imeachta Eorpach um éilimh bheaga? 
  * Conas is féidir liom éileamh a dhéanamh má táim in Éirinn? 
  * Cá háit le héileamh a dhéanamh 
  * Cineálacha éileamh a ndéileáiltear leo faoin nós imeachta 
  * Conas a oibríonn an nós imeachta Eorpach um éilimh bheaga? 
  * Do bhreithiúnas a fhorfheidhmiú 
  * Cé mhéad a chosnaíonn sé éileamh a dhéanamh? 
  * Tuilleadh eolais 

##  Cad é an nós imeachta Eorpach um éilimh bheaga?

Is seirbhís é an nós imeachta Eorpach um éilimh bheaga a sholáthraíonn bealach
neamhchostasach do dhaoine éileamh trasteorann a leanúint gan leas a bhaint as
aturnae.

Is rogha eile é ar na roghanna a d’fhéadfadh a bheith ann faoi dhlíthe
náisiúnta bhallstáit an AE. Tá sé ar fáil i ngach ballstát den AE seachas an
Danmhairg.

In Éirinn, is iad oifigí na Cúirte Dúiche a dhéanann an tseirbhís seo a éascú.
Chun an tseirbhís a úsáid, caithfidh an t-éileamh a bheith níos lú ná €5,000.

Bunaíodh an nós imeachta faoi [ Rialachán AE Uimh. 861/2007 ](http://eur-
lex.europa.eu/legal-content/EN/TXT/?qid=1466676798480&uri=URISERV:l16028) agus
cuireadh i bhfeidhm in Éirinn é le [ IR 533 de 2008.
](http://www.irishstatutebook.ie/2008/en/si/0533.html)

###  Cé hiad na páirtithe a bhíonn páirteach in éileamh?

Tugtar an t-éilitheoir ar an duine a dhéanann an t-éileamh. Tugtar an
cosantóir ar an duine a bhfuil éileamh á dhéanamh agat ina c(h)oinne.

Caithfidh go bhfuil sainchónaí nó cónaí ar an éilitheoir nó ar an gcosantóir i
dtír eile den AE seachas Éire.

Má tá ceachtar páirtí ina sainchónaí nó ina gcónaí in Éirinn, ba cheart an nós
imeachta um éilimh bheaga a úsáid.

##  Conas is féidir liom éileamh a dhéanamh má táim in Éirinn?

Chun éileamh a dhéanamh, ní mór foirm iarratais ar an nós imeachta Eorpach um
éilimh bheagaa chomhlánú agus a sheoladh chuig d’oifig áitiúil de chuid na
Cúirte Dúiche. Ní mór an t-éileamh agus doiciméid tacaíochta ar bith a
ghabhann leis a chur isteach i mBéarla nó i nGaeilge, i.e. teangacha oifigiúla
na hÉireann.

Féadfaidh tú foirm iarratais a fháil ó Chláraitheoir na nÉileamh Beag i
d’oifig áitiúil de chuid na Cúirte Dúiche, áit ar féidir leis an bhfoireann
cabhrú leat í a chomhlánú.

Is féidir [ foirm a íoslódáil ón Tairseach Eorpach don r-Cheartas
](https://e-justice.europa.eu/dynform_intro_form_action.do?plang=en&idTaxonomy=177)
freisin. Is é ainm na foirme iarratais ná Foirm A – Foirm Éilimh.

###  An féidir liom éileamh a dhéanamh ar líne?

Ní féidir éileamh a chur isteach ar líne faoin nós imeachta seo.

Is féidir foirm iarratais a chomhlánú ar an Tairseach Eorpach don r-Cheartas,
áfach, trí leas a bhaint as an [ áis ar líne
](https://e-justice.europa.eu/dynform_intro_form_action.do?idTaxonomy=177&formSelectiondynform_sc_a_2_action)
, ach ní chuireann sé seo an t-iarratas isteach duit. Cruthaíonn sé comhad PDF
a chaithfidh tú a íoslódáil agus a sheoladh chuig an gCláraitheoir um Éilimh
Bheaga i d’oifig áitiúil de chuid na Cúirte Dúiche chun tús a chur leis an nós
imeachta.

###  An fhoirm iarratais a chomhlánú

Tá sé tábhachtach agus an fhoirm iarratais á comhlánú an t-eolas riachtanach
ar fad a chur ar fáil. Cabhróidh sé seo leis an gCláraitheoir um Éilimh Bheaga
d’éileamh a phróiseáil. Má tá tuilleadh eolais ag teastáil, is féidir go
n-iarrfar ort é seo a chur isteach.

Tá 12 mhír ar an bhfoirm iarratais, agus tá treoracha ar fáil ar an bhfoirm a
mhíníonn cén t-eolas atá ag teastáil i ngach mír.

####  Mír maidir leis an Éilitheoir agus an Cosantóir

Ba cheart d’ainm, do sheoladh agus do shonraí teagmhála a chur ar fáil sa mhír
maidir leis an Éilitheoir más tusa an duine atá ag déanamh an éilimh. Ba
cheart gurb é/í an duine atá ag déanamh an éilimh an duine a bhfuil an cheist
shibhialta nó thráchtála aige/aici (féach ‘Cineálacha éileamh a ndéileáiltear
leo faoin nós imeachta’ thíos).

Sa mhír maidir leis an gcosantóir, ba cheart ainm, seoladh agus sonraí
teagmhála an duine/na cuideachta a bhfuil tú ag déanamh an éilimh ina leith a
chur ar fáil. Ní mór seoladh fisiciúil iomlán an chosantóra a chur ar fáil,
fiú má bhaineann an fhadhb lena ngnó ar líne.

####  Mír maidir le Dlínse

Sa mhír maidir le Dlínse, ní mór na forais dlí atá ag an gCúirt Dúiche
déileáil leis an éileamh seo, dar leat, a chur in iúl. Tá na forais
fhéideartha leagtha amach agus ní mór duit an rogha is ábhartha a roghnú.

Mar shampla, is féidir leat ‘sainchónaí an tomhaltóra’ a roghnú toisc go
bhfuil an Chúirt Dúiche in Éirinn agus tá buanchónaí ortsa in Éirinn.

####  Míreanna maidir leis an Éileamh agus Sonraí an éilimh

Sa mhír maidir leis an Éileamh, ní mór duit a chur in iúl más airgead atá á
éileamh agat nó má tá éileamh de chineál eile á dhéanamh agat, agus ní mór
duit an méid atá á éileamh agat agus an t-airgeadra a chur in iúl freisin.

Sa mhír maidir le Sonraí an éilimh, ba chóir sonraí d’éilimh a leagan amach go
soiléir agus aon doiciméid tacaíochta atá agat a chur san áireamh.

I measc na sonraí seo, luaigh:

  * Cad a tharla, cathain a tharla sé agus cén áit ar tharla sé 
  * Cad a tharla agus conas a dhéileáil tú leis 
  * Eolas maidir le do dhoiciméid tacaíochta agus conas a thacaíonn sé le d’éileamh 

####  Sonraí eile a chaithfidh tú a sholáthar

Sna codanna eile den fhoirm, beidh ort na sonraí seo a leanas a dheimhniú:

  * Sonraí oifig na Cúirte Dúiche chuig a seolfar an t-éileamh 
  * An bealach a íocfaidh tú an táille iarratais 
  * An cuntas bainc chuig a seolfar dámhachtain ar bith a fhaightear 
  * Cineál trasteorann an éilimh 
  * Do roghanna maidir le freastal ar éisteacht ó bhéal 
  * Cibé an dteastaíonn uait deimhniú a fháil a cheadódh aon bhreithiúnas cúirte a dhéantar a fhorghníomhú i dtír eile den AE (féach ‘Do bhreithiúnas a fhorghníomhú’ thíos) 

##  Cá háit le héileamh a dhéanamh

Cuirtear an nós imeachta Eorpach um éilimh bheaga ar fáil trí do Chúirt Dúiche
áitiúil. Tá liosta de cheantair [ na Cúirte Dúiche
](https://www.courts.ie/content/find-us#5) ar fáil ar shuíomh gréasáin na
Seirbhíse Cúirteanna.

Tá [ uirlis chuardaigh
](https://e-justice.europa.eu/content_small_claims-354-en.do) ar an Tairseach
Eorpach don r-Cheartas chun sonraí a fháil faoi chúirteanna a chabhraíonn leis
an nós imeachta Eorpach um éilimh bheaga.

##  Cineálacha éileamh a ndéileáiltear leo faoin nós imeachta

Baineann an nós imeachta le cásanna trasteorann, agus mar sin, ní mór duit
féin agus don pháirtí a bhfuil díospóid agat leis a bheith i do chónaí i
dtíortha ar leith de chuid an AE . Is féidir éileamh a dhéanamh i gcoinne
eagraíochta, gnólachta eile, nó custaiméara.

Is féidir leas a bhaint as an nós imeachta i bhformhór na gcineálacha éileamh
sibhialta nó tráchtála, amhail éilimh ar:

  * Airgead a íoc 
  * Damáistí a eascraíonn as timpiste 
  * Earraí nó maoin inaistrithe eile a sheachadadh 
  * Conradh a chomhlíonadh 
  * Gníomh mídhleathach a chosc 

###  Cad iad na rudaí nach bhfuil clúdaithe ag an nós imeachta?

Ní bhaineann an nós imeachta le:

  * Cúrsaí ioncaim, cúrsaí custaim nó cúrsaí riaracháin 
  * Slándáil shóisialach 
  * Dliteanas an Stáit 
  * Stádas nó inniúlacht dhlíthiúil duine aonair 
  * Sáruithe ar phríobháideachas nó ar chearta pearsantachta, lena n-áirítear clúmhilleadh 
  * Dlí fostaíochta 
  * Féimheacht, comhaontuithe socraíochta fiachais (ar a dtugtar comhshuíomhanna), agus imeachtaí comhchosúla 
  * Eadráin 
  * Tionóntachtaí réadmhaoine 
  * Cearta réadmhaoine a eascraíonn as pósadh, oibleagáidí cothabhála, nó uachtanna agus comharbas 

Ní chumhdaíonn an nós imeachta seo an Danmhairg, mar sin bheadh ort nós
imeachta náisiúnta na Danmhairge a úsáid má tá éileamh á dhéanamh agat i
gcoinne duine a chónaíonn sa Danmhairg.

##  Conas a oibríonn an nós imeachta Eorpach um éilimh bheaga?

Cuireann an t-éilitheoir an fhoirm iarratais isteach chuig an gCláraitheoir um
Éilimh Bheaga ag oifig áitiúil na Cúirte Dúiche (féach ‘Conas éileamh a
dhéanamh’ thíos).

Déanann an Cláraitheoir athbhreithniú ar an bhfoirm iarratais. Má tá tuilleadh
eolais ag teastáil, is féidir go n-iarrfar ort foirm ar leith a chomhlánú leis
an eolas breise seo agus í a sholáthar laistigh de chreat ama áirithe.

Nuair atá an Cláraitheoir sásta go bhfuil an fhaisnéis ar fad bailithe agus
gur féidir dul ar aghaidh leis an éileamh, ullmhóidh sé/sí foirm fhreagartha
agus seolfar í chuig an gcosantóir laistigh de 14 lá ó dháta an éilimh.

Má dhiúltaíonn tusa nó an cosantóir glacadh le doiciméid toisc nach bhfuil sé
i dteanga a thuigeann tú féin nó an cosantóir, iarrfaidh an chúirt ar an
bpáirtí eile aistriúchán a chur ar fáil.

###  Cad a tharlaíonn tar éis dom m'éileamh a chur isteach?

Ag an gcéim seo, is féidir leis an gcosantóir ceann amháin díobh seo a leanas
a dhéanamh:

  * Is féidir leo glacadh leis an éileamh 
  * Féadfaidh siad cur i gcoinne an éilimh 
  * Féadfaidh siad agóid a dhéanamh i gcoinne dhlínse na cúirte 
  * Is féidir leo frithéileamh a dhéanamh 
  * Féadfaidh siad neamhaird a dhéanamh den éileamh 

Tá 30 lá ag an gcosantóir le freagra a thabhairt, cé gur féidir an tréimhse
seo a shíneadh i gcúinsí eisceachtúla. Nuair a fhaightear freagra an
chosantóra, roinnfear leatsa é laistigh de 14 lá.

###  Glacann an cosantóir leis an éileamh

Glacann an cosantóir leis an éileamh agus aontaíonn sé/sí an méid atá á
éileamh a íoc leat trí cheann de na modhanna seo a leanas:

  * Íocaíocht láithreach chuig an gcuntas bainc atá léirithe ar d’fhoirm éilimh tosaigh 
  * Cnapshuim iarchurtha a thabhairt duit, iníoctha ar dháta sonraithe 
  * Íocaíochtaí tráthchoda ag amanna atá le comhaontú leat 

Luafaidh an Cláraitheoir príomhrogha an chosantóra agus lorgóidh sé/sí do
thoiliú chun an cheist a réiteach ar an mbealach seo.

Féadfaidh an cosantóir glacadh leis an éileamh ach agóid a dhéanamh i gcoinne
an mhéid atá á éileamh. Cuirfidh an Cláraitheoir é seo in iúl duit agus
déanfaidh sé/sí iarracht teacht ar réiteach idir tú féin agus an cosantóir. Má
theipeann air seo, cuirfear an t-éileamh ar aghaidh chuig an gCúirt Dúiche le
haghaidh breithiúnais.

###  Féadfaidh an cosantóir cur i gcoinne an éilimh

Cuireann an cosantóir in i gcoinne an éilimh. Déanfaidh an Cláraitheoir
iarracht teacht ar réiteach idir tú féin agus an cosantóir. Má theipeann air
seo, cuirfear an t-éileamh ar aghaidh chuig an gCúirt Dúiche le haghaidh
breithiúnais.

Féadfaidh an cosantóir agóid a dhéanamh i gcoinne an éilimh ar fhorais nós
imeachta freisin. Mar shampla, féadfaidh siad a mhaíomh:

  * Go bhfuil an t-éileamh lasmuigh de raon feidhme an nóis imeachta 
  * Go bhfuil luach an éilimh níos airde ná an teorainn €5,000 a cheadaítear 
  * Nach éileamh trasteorann é 

Má éiríonn leis an agóid i gcoinne an éilimh ar fhorais nós imeachta, cuirfear
in iúl duit féin agus don fhreagróir laistigh de 30 lá nach féidir dul ar
aghaidh leis an éileamh. Féadfaidh tú an t-éileamh a tharraingt siar agus
breithniú a dhéanamh ar éileamh nua a dhéanamh faoi nós imeachta ábhartha
eile.

###  Féadfaidh an cosantóir agóid a dhéanamh i gcoinne dhlínse na cúirte

Tugann an cosantóir agóid i gcoinne dhlínse na cúirte chun déileáil leis an
ábhar. Má éiríonn leis an agóid i gcoinne dhlínse na cúirte, ní leanfar ar
aghaidh leis an éileamh agus ní mór duit é a tharraingt siar. Féadfaidh tú
éileamh nua a dhéanamh i gcúirt eile a bhfuil an chumhacht dhlíthiúil aici
déileáil leis.

###  Frithéilimh an chosantóra

Déanann an cosantóir frithéileamh (déanann sé/sí éileamh i do choinne). Chun a
chinntiú nach sáraítear an teorainn €5,000, caitear le d’éileamh bunaidh agus
leis an bhfrithéileamh mar chásanna ar leithligh.

###  Déanann an cosantóir neamhaird den éileamh

Mura dtugann an cosantóir freagra ar an éileamh laistigh den chreat ama
sonraithe, meastar go bhfuil sé/sí tar éis glacadh leis an éileamh.

###  Cathain a thugtar an breithiúnas?

De ghnáth, tugann an Chúirt Dúiche a breithiúnas laistigh de 30 lá tar éis
ceann amháin díobh seo a leanas a fháil:

  * Freagra an chosantóra ar an éileamh. 
  * Do fhreagra ar fhrithéileamh (má tá frithéileamh i gceist). 
  * Freagra ceachtar páirtí ar iarratas ar fhaisnéis bhreise (má dhéantar iarratas den sórt sin). 

Féadfaidh an chúirt éisteacht ó bhéal a reáchtáil ar iarratas ó cheachtar
páirtí, nó má chinneann sí nach féidir léi breithiúnas a dhéanamh bunaithe ar
na haighneachtaí i scríbhinn a fuarthas. Reáchtáiltear éisteacht ó bhéal trí
fhíschomhdháil. Tabharfaidh an chúirt a breithiúnas laistigh de 30 lá ón
éisteacht ó bhéal a reáchtáil.

Mura bhfreagraíonn ceachtar páirtí, nó an dá pháirtí, laistigh de 30 lá, fós
tugann an chúirt a breithiúnas.

Féadfaidh ceachtar páirtí iarraidh ar an gcúirt deimhniú a eisiúint maidir
leis an mbreithiúnas. Úsáideann an chúirt an fhoirm iomchuí chun an deimhniú
seo a eisiúint.

##  Do bhreithiúnas a fhorfheidhmiú

Is é dlí an bhallstáit de chuid an AE ina gcuirfear an breithiúnas i bhfeidhm
a rialaíonn forfheidhmiú an bhreithiúnais. Má tá an cosantóir lonnaithe i
mballstát AE eile, cuirfear an breithiúnas i bhfeidhm ansin.

Féadfaidh na rialacha a bhaineann le breithiúnas a fhorghníomhú a bheith
éagsúil óna chéile i ngach tír ar leith. Is féidir [ eolas a fháil faoi
nósanna imeachta forfheidhmithe
](https://e-justice.europa.eu/42/EN/small_claims) i mballstáit eile an AE ar
an Tairseach Eorpach don r-Cheartas.

Chun an breithiúnas a fhorghníomhú, ní mór duit na nithe seo a leanas a
dhéanamh:

  * Bunchóip den bhreithiúnas agus den deimhniú breithiúnais a chur ar fáil don chúirt sa bhallstát 
  * Aistriúchán ar na doiciméid seo a chur ar fáil i dteanga oifigiúil an bhallstáit 

Ní cheanglaítear ort urrús, banna nó éarlais ar bith a sholáthar ar an bhforas
gur náisiúnach eachtrach tú nó nach bhfuil tú i do chónaí sa bhallstát sin.

Má thagann an breithiúnas salach ar bhreithiúnas a rinneadh cheana ar an ábhar
céanna, féadfaidh an cosantóir iarratas a dhéanamh ar an gcúirt diúltú an
breithiúnas a fhorghníomhú. Is riachtanach nár tugadh an méid seo chun solais
roimhe seo le linn an nóis imeachta, agus caithfidh gur tugadh an breithiúnas
sin sa bhallstát, nó go bhféadfaí é a aithint ann.

###  An féidir an breithiúnas a athbhreithniú nó achomharc a dhéanamh ina
choinne?

Is féidir leis an gcosantóir iarratas ar athbhreithniú a dhéanamh chuig an
gCúirt Dúiche inar tugadh an breithiúnas.

Is féidir leis an gcosantóir iarratas a dhéanamh ar athbhreithniú sna cásanna
seo a leanas:

  * Ní bhfuair sé/sí an fhoirm éilimh nó an toghairm éisteachta ó bhéal ar bhealach a chruthaíonn go fuarthas í nó in go leor ama chun cosaint a ullmhú i gceart 
  * Níorbh fhéidir leis/léi an t-éileamh a chonspóid mar gheall ar imthosca móra nó neamhghnácha lasmuigh dá smacht 

Ní mór don chosantóir athbhreithniú a iarraidh laistigh de 30 lá tar éis a
c(h)ur ar an eolas faoin mbreithiúnas.

Má éiríonn leis an athbhreithniú, beidh an bunbhreithiúnas ar neamhní, agus
beidh ort éileamh nua a dhéanamh.

Braitheann cibé an bhféadfaidh an cosantóir achomharc a dhéanamh i gcoinne an
bhreithiúnais nó nach bhféadfaidh, ar dhlí an bhallstáit ina bhfuil an
breithiúnas le forghníomhú.

##  Cé mhéad a chosnaíonn sé éileamh a dhéanamh?

Is é €25 an táille a bhaineann leis an nós imeachta Eorpach um éilimh bheaga.
Is féidir é a íoc sna bealaí seo a leanas:

  * Seic 
  * Ordú poist 
  * Dréacht bainc 

Seans go mbeidh ort táille a íoc chun do dhoiciméid a aistriú má tá siad i
dteanga nach dtuigeann an cosantóir.

Má bhuann tú do chás, féadfaidh tú éileamh a dhéanamh ar chostais bhreise den
sórt sin. Má chailleann tú an cás, áfach, is féidir go mbeidh ort íoc as aon
chostais aistriúcháin nó eile a thabhaíonn an cosantóir.

Is féidir tuilleadh a léamh faoi na táillí cúirte a bhaineann leis an nós
imeachta Eorpach um éilimh bheaga agus mar a oibríonn sé in Éirinn ar an [
Tairseach Eorpach don r-Cheartas.
](https://e-justice.europa.eu/306/EN/court_fees_concerning_small_claims_procedure?IRELAND&member=1)

##  Tuilleadh eolais

Is féidir tuilleadh a léamh faoin nós imeachta Eorpach um éilimh bheaga ar
shuíomh gréasáin [ na Seirbhíse Cúirteanna ](https://www.courts.ie/european-
small-claims-procedure) agus ar an [ Tairseach Eorpach don r-Cheartas.
](https://europa.eu/youreurope/business/dealing-with-customers/solving-
disputes/european-small-claims-procedure/index_en.htm)

Tá an Coimisiún Eorpach tar éis [ treoir don nós imeachta Eorpach um éilimh
bheaga ](https://e-justice.europa.eu/42/EN/small_claims) a fhoilsiú agus tá sé
ar fáil lena íoslódáil ón Tairseach Eorpach don r-Cheartas.

_**Dáta an Leasaithe Deireanaigh:** 24 Lúnasa 2023 _

[
](https://facebook.com/sharer/sharer.php?u=https://www.citizensinformation.ie/ga/justice/courts-
system/european-small-claims-procedure/?utm_source=sharebutton_facebook) [
](https://twitter.com/intent/tweet/?text=N%C3%B3s%20imeachta%20Eorpach%20um%20%C3%A9ilimh%20bheaga&url=https://www.citizensinformation.ie/ga/justice/courts-
system/european-small-claims-procedure/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/courts-
system/european-small-claims-procedure/?utm_source=sharebutton_whatsapp) [
](mailto:?subject=N%C3%B3s%20imeachta%20Eorpach%20um%20%C3%A9ilimh%20bheaga&body=https://www.citizensinformation.ie/ga/justice/courts-
system/european-small-claims-procedure/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Nós imeachta um éilimh bheaga_ ](/ga/justice/courts-system/small-claims-court/)

Déantar cur síos sa doiciméad seo ar an chaoi a n-oibríonn nós imeachta um
éilimh bheaga.

  * [ _Éilimh bheaga a chur faoi bhráid na cúirte_ ](/ga/justice/civil-law/referring-small-claims-to-court/)

Mura féidir do nós imeachta um éilimh bheaga a fhuascailt, d’fhéadfaí é a
atreorú dá éisteacht sa Chúirt Dúiche.

  * [ _Éileamh a Réiteach_ ](/ga/justice/civil-law/mediation-and-settlement-of-claims/)

Tá cur síos sa cháipéis seo ar chás a réiteach.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

