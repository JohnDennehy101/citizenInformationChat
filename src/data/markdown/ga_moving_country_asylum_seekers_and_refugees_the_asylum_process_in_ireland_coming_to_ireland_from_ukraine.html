English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Dídeanaithe agus Lucht Iarrtha Tearmainn ](/ga/moving-country/asylum-
seekers-and-refugees/) > [ An próiseas tearmainn in Éirinn ](/ga/moving-
country/asylum-seekers-and-refugees/the-asylum-process-in-ireland/) > Ag
teacht go hÉirinn ón Úcráin

#  Ag teacht go hÉirinn ón Úcráin

  * Réamhrá 
  * Víosaí 
  * Nuair a shroicheann tú Éire 
  * Leas sóisialach 
  * Lóistín agus tithíocht 
  * Cúram sláinte agus cártaíleighis 
  * Ag obair in Éirinn 
  * Airgead agus cáin 
  * Cúram leanaí 
  * Oideachas 
  * Peataí, tiomáint agussaincheisteanna eile 
  * Tuilleadh eolais 

##  Réamhrá

Tá faisnéis ar an leathanach seo do dhaoine a bhfuil teaghlach acu san Úcráin,
nó do dhaoine san Úcráin a bhfuil sé ar intinn acu taisteal go hÉirinn, nó a
tháinig anseo le déanaí.

Is féidir leat léamh freisin faoi [ thacaíochtaí d’Úcránaigh in Éirinn
](https://www.citizensinformation.ie/en/moving-country/ukrainian-refugees-in-
ireland/supports-for-ukrainians-in-ireland/) agus faoi [ thacaíochtaí leasa
shóisialaigh do theifigh ón Úcráin
](https://www.citizensinformation.ie/en/moving-country/ukrainian-refugees-in-
ireland/social-welfare-supports-for-ukrainian-refugees/) .

Is féidir leat Google Translate a úsáid chun an leathanach seo a léamh i
Úcráinis nó i dteanga eile (tabhair ar aird go n-úsáideann sé seo aistriúchán
meaisín agus b'fhéidir nach aistriúchán iomlán cruinn é ar an leathanach).

##  Víosaí

Ní mór [ pas bithmhéadrach ](https://www.irishimmigration.ie/important-
information-for-ukrainian-nationals/) bailí a bheith ag náisiúnaigh na
hÚcráine chun taisteal go hÉirinn.  
  
Ní bhíonn víosa ag teastáil ó shaoránaigh na hÚcráine chun taisteal go
hÉirinn. Má tá tú ag taisteal le daoine muinteartha nach saoránaigh de chuid
na hÚcráine iad, d'fhéadfadh víosa a bheith ag teastáil uathu chun teacht go
hÉirinn.

Is féidir leat ceisteanna coitianta a léamh ó údarás inimirce na hÉireann, ar
a dtugtar Seachadadh Seirbhíse Inimirce (ISD), le haghaidh faisnéise faoi
víosaí agus inimirce.

##  Nuair a shroicheann tú Éire

Nuair a shroicheann tú Éire, ba cheart duit labhairt le hoifigeach inimirce
(ag Rialú Pasanna). Is féidir thú a thabhairt chuig Lárionad Comhdhála Iarthar
na Cathrach i mBaile Átha Cliath. Is féidir leat iarratas a dhéanamh ar
Chosaint Shealadach faoin [ Treoir um Chosaint Shealadach
](https://www.citizensinformation.ie/en/moving-country/asylum-seekers-and-
refugees/the-asylum-process-in-ireland/temporary-protection-directive#leaf67)
, agus is féidir leat iarratas a dhéanamh ar uimhir PSP, ar gá duit iarratas a
dhéanamh ar íocaíochtaí.

Má thagann tú chuig Aerfort Bhaile Átha Cliath nó Calafort Bhaile Átha Cliath,
agus mura bhfuil lóistín ar fáil láithreach, cuirfear tacaíocht ar fáil duit ó
eagraíocht neamhrialtasach (ENR).

Má thagann tú go Calafort Ros Láir, is féidir leat iarratas a dhéanamh ar
Chosaint Shealadach san áis fáiltithe sa Chalafort.

**Níl litir um chead cosanta sealadach faighte agam**

Má shroich tú Aerfort Bhaile Átha Cliath roimh 9 Márta 2022 (nuair a thosaigh
litreacha ceada a eisiúint) nó má tháinig tú isteach i gcalafort iontrála eile
sa Stát, is féidir leat do litir cheada a fháil ach cuairt a thabhairt ar
cheann de na hionaid seo:

  * Ionad Comhdhála Iarthar na Cathrach, Teach Sagard, Co. Bhaile Átha Cliath, D24 A38Y 
  * Ionad PSC Chathair Chorcaí agus UPSP, Urlár na Talún, Sráid Hanover, Corcaigh, T12 PX62 
  * Ionad Intreo Luimnigh, Sráid San Doiminic, Luimneach, V94 X327 

Mura féidir leat taisteal chuig ionad, is féidir leat ríomh-phost a chur chuig
ukrainesupportmailbox@justice.ie chun iarracht a dhéanamh socruithe eile a
dhéanamh chun do litir cheada a fháil.

###  **Cead Cónaitheach na hÉireann**

Déantar do chead cosanta sealadach a shíneadh go huathoibríoch go dtí an 4
Márta 2025. Tá tús curtha ag an Roinn Dlí agus Cirt ag eisiúint cártaí [ Cead
Cónaitheach Éireannach (IRP) do thairbhithe Threoir an AE um Chosaint
Shealadach ](https://www.citizensinformation.ie/en/moving-country/moving-to-
ireland/rights-of-residence-in-ireland/registration-of-non-eea-nationals-in-
ireland/) .

##  Leas sóisialach

Nuair a thagann tú go hÉirinn is féidir leat iarratas a dhéanamh chuig an
Roinn Coimirce Sóisialaí (RCS) ar thacaíocht ioncaim. Is íocaíocht
sheachtainiúil leasa shóisialaigh í seo duitse agus d’aon chleithiúnaithe (mar
shampla, leanaí) a d’fhéadfadh a bheith agat.

Teastaíonn Uimhir Phearsanta Seirbhíse Poiblí (Uimhir PSP) uait chun aon
íocaíocht leasa shóisialaigh Éireannach a fháil. Má thagann tú go hAerfort
Bhaile Átha Cliath, agus má thugtar chuig Ionad Comhdhála Iarthar na Cathrach
thú i mBaile Átha Cliath, is féidir leat iarratas a dhéanamh ar d’uimhir PSP
ansin agus na foirmeacha a theastaíonn uait a fháil chun iarratas a dhéanamh
ar thacaíocht ioncaim. Mura bhfuil spás ar fáil in Ionad Comhdhála Iarthar na
Cathrach, cuirfear tacaíocht ar fáil duit trí ENR san aerfort.

Murar tháinig tú trí Aerfort Bhaile Átha Cliath nó má tá tú in Éirinn cheana
féin, ba chóir duit dul chuig [ d’ionad áitiúil Intreo nó oifig bhrainse an
RCS ](https://www.gov.ie/en/publication/abf3e-social-welfare-supports-for-
ukrainian-citizens-arriving-in-ireland-under-the-temporary-protection-
directive/?referrer=http://www.gov.ie/ukrainesupports/#where-to-go-to-get-
government-supports) , chun iarratas a dhéanamh ar uimhir PSP.

Is féidir leat tuilleadh faisnéise a fháil faoi thacaíocht ioncaim a fháil ar
ár leathanach ar [ thacaíochtaí leasa shóisialaigh do theifigh ón Úcráin
](https://www.citizensinformation.ie/en/moving-country/ukrainian-refugees-in-
ireland/social-welfare-supports-for-ukrainian-refugees/) .

Má tá tacaíocht ioncaim á fháil agat agus má tá sé ar intinn agat Éire a
fhágáil, ba chóir duit insint do d’Ionad Intreo áitiúil nó d’oifig brainse RCS
sula dtaistealaíonn tú.

##  Lóistín agus tithíocht

Tá ganntanas lóistín ann, agus braitheann an cineál áite a chuirfear ar fáil
duit ar a bhfuil ar fáil ag an am sin. B’fhéidir go mbeidh ort fanacht in
ionad pobail, páirc spóirt nó i gcóiríocht pubaill ar feadh tréimhse. I
gcásanna áirithe, b’fhéidir nach bhfaighidh tú áit ar bith le fanacht, go
háirithe má tá tú i d’aonar.

Má fhanann tú i gcóiríocht ina gcuirtear bia ar fáil, caithfidh tú
ranníocaíocht €10 in aghaidh an lae a íoc do dhaoine fásta, agus €5 in aghaidh
an lae do gach leanbh. Ní gá duit íoc as do chéad 2 sheachtain. Má dhiúltaíonn
tú íocaíocht a dhéanamh, d’fhéadfaí iarraidh ort imeacht.

Má dhiúltaíonn tú tairiscint lóistín amháin, ní bhfaighidh tú a thuilleadh
tairiscintí. Is féidir leat [ ceisteanna coitianta faoi chóiríocht IPAS (pdf)
](https://assets.gov.ie/240656/914aaa91-8fd8-420e-9cc3-239718bec8f0.pdf) a
léamh.

Ní cheadófar asláithreacht ghearrthéarmach ó chóiríocht IPAS ach amháin i
gcúinsí eisceachtúla. Ní mór iarratais ar neamhláithreacht a chur isteach
roimh ré agus déantar cinneadh orthu ar bhonn cás ar chás. Is féidir leat
tuilleadh a léamh faoi neamhláithreachtaí ó chóiríocht ghearrthéarmach IPAS.
Ligeann polasaí neamhláithreachta na Nollag 2023 duit a bheith as láthair ó do
chóiríocht, ó 22 Nollaig 2023 go 8 Eanáir 2024, gan iarratas neamhláithreachta
a dhéanamh. Mura bhfilleann tú faoin 8 Eanáir 2024, tá an baol ann go
gcaillfidh tú do chóiríocht.

###  Conas iarratas a dhéanamh ar lóistín

Ba cheart duit a rá le hoifigigh inimirce go dteastaíonn áit chónaithe uait
nuair a thagann tú go hÉirinn agus cuirfidh siad ar aghaidh chuig Foireann
Cóiríochta Sealadach Géarchéime an Úcráin (UCTAT) de chuid an Rialtais thú.

Mura bhfuil áit uait le fanacht láithreach (toisc go bhfuil tú ag fanacht le
teaghlach nó le cairde), is féidir leat an cúnamh seo a iarraidh am ar bith
níos déanaí.

Má tá lóistín uait agus tú in Éirinn cheana féin, is féidir leat ríomh-phost a
chur chuig krainetempaccom@equality.gov.ie. Seans go mbeidh ort fanacht go dtí
go mbeidh lóistín ar fáil.

Cuir an fhaisnéis seo a leanas san áireamh i do ríomh-phost:

  * Ainm iomlán aon duine a bhfuil lóistín de dhíth air/uirthi 
  * Dátaí breithe 
  * Uimhir ghutháin 
  * Cá bhfuil tú anois (an seoladh iomlán má tá ceann agat) 
  * Nuair a bheidh an lóistín uait (mar shampla, ón oíche anocht) 
  * Coinníollacha leighis, míchumais, ailléirgí agus riachtanais chothaithe 

**Íocaíocht do dhaoine a sholáthraíonn lóistín**

Má tá cóiríocht á cur ar fáil agat do theifigh ón Úcráin, is féidir leat
iarratas a dhéanamh ar [ Íocaíocht Aitheantais Cóiríochta (ÍAC)
](https://www.citizensinformation.ie/en/moving-country/ukrainian-refugees-in-
ireland/accommodation-recognition-payment/) míosúil de €800 in aghaidh na
réadmhaoine. Ní mór duit gealltanas a thabhairt do chóiríocht a sholáthar ar
feadh 6 mhí ar a laghad. Soláthraíonn [ Ag Cabhrú le hÓstaigh na hÉireann
](https://www.helpingirishhosts.com/) tacaíocht agus faisnéis phraiticiúil
faoi chóiríocht a sholáthar do dhídeanaithe ón Úcráin.

##  Cúram sláinte agus cártaíleighis

Is í seirbhís cúram sláinte poiblí na hÉireann a sholáthraíonn seirbhísí
sláinte in Éirinn - Feidhmeannacht na Seirbhíse Sláinte (FSS). Is féidir leat
na seirbhísí cúram sláinte poiblí céanna a fháil agus a fhaigheann daoine a
chónaíonn in Éirinn.

Tá gach duine a thagann go hÉirinn faoin Treoir um Chosaint Shealadach i
dteideal cárta leighis a fháil freisin. Ceadaíonn cárta leighis duit cuairt a
thabhairt ar dhochtúir saor in aisce, rochtain a fháil ar sheirbhísí sláinte
eile agus cógais a fháil ar phraghas laghdaithe. Ní mór do leanaí atá os cionn
16 bliana d'aois iarratas ar chárta leighis a dhéanamh astu féin.

Ba chóir duit iarratas a dhéanamh ar do chárta leighis ag baint úsáide as
foirm iarratais ar chárta leighis speisialta (pdf) do dhaoine ón Úcráin. Is
féidir leat d'fhoirm chomhlánaithe a sheoladh trí ríomhphost chuig
PCRS.Applications @HSE.ie nó tríd an bpost chuig an seoladh ar an bhfoirm.

Is féidir leat iarratas a dhéanamh ar línefreisin. Ba chóir duit a rá gur
dídeanaí thú ón Úcráin sa chuid tráchta de d'iarratas ar líne.

Teastaíonn na nithe seo a leanas uait:

  * D'ainm, do sheoladh reatha agus do dháta breithe. 
  * D'uimhir Phearsanta Seirbhíse Poiblí (PSP) (féach thuas). 
  * Seoladh, stampa agus síniú do dhochtúra (GP). 

I gceann 9 mí, beidh ort iarratas iomlán a dhéanamh ar chárta leighis.
Cuimseoidh sé seo measúnú airgeadais nó tástáil acmhainneiomlán.

I measc na seirbhísí sláinte is féidir leat a fháil tá:

  * Dochtúirí teaghlaigh - ar a dtugtar liachleachtóirí ginearálta (GP) chomh maith 
  * Altraí 
  * Seirbhísí cúraim phobail - mar shampla, fisiteiripe, teiripe urlabhra 
  * Seirbhísí ospidéil nó éigeandála 
  * Seirbhísí sláinte leanaí 
  * Seirbhísí meabhairshláinte 
  * Seirbhísí míchumais 
  * Seirbhísí toirchis 
  * Seirbhísí do dhaoine aosta 

Mura bhfuil Béarla agat, is féidir leat ateangaire a iarraidh.

Is féidir leat tuilleadh a léamh faoi chártaí leighis.

Is féidir leat faisnéis faoi sheirbhísí cúraim sláinte in Éirinn a fháil ó
láithreán gréasáin FSS. Is féidir leat léamh freisin faoi chóras sláinte na
hÉireann in Úcráinis (pdf) agus i Rúisis(pdf).

**Vacsaíní in Éirinn**

Cuidíonn [ vacsaínithe
](https://www.citizensinformation.ie/en/health/health_services/vaccinations/)
leat féin agus do leanaí a chosaint ar ghalair thógálacha inchoiscthe. Tá go
leor vacsaínithe saor in aisce in Éirinn. Is féidir leat [ faisnéis a léamh
faoi na vacsaíní atá ar fáil
](https://www.hse.ie/eng/health/immunisation/hcpinfo/ukraine/) duit féin agus
do do [ leanaí
](https://www.hse.ie/eng/health/immunisation/pubinfo/ukraine/informationforparents.html)
ó FSS in Úcráinis, Rúisis agus Béarla.

##  Ag obair in Éirinn

Tá sé de cheart agat oibriú in Éirinn nuair a bhíonn do litir cheada agat ag
deimhniú gur bronnadh Cosaint Shealadach ort faoi Threoir an AE. Is féidir
leat oibriú duit féin (féinfhostaíocht) freisin agus is féidir leat rochtain a
fháil ar ghairmoiliúint in Éirinn.

**Cabhrú le hobair a aimsiú**

Caithfidh aon duine ar Liúntas Cuardaitheora Poist a bheith ar fáil d’obair
lánaimseartha agus á lorg. Is féidir leat a bheith ag obair go páirtaimseartha
ach ba chóir duit leanúint ar aghaidh ag lorg obair lánaimseartha.

Is féidir leat cuidiú le hobair a fháil ó sheirbhísí fostaíochta Intreo.

Is féidir leat:

  * Labhair le hOifigeach Tacaíochta Fostaíochta ag [ d’ionad áitiúil Intreo nó oifig bhrainse ](https://www.gov.ie/en/directory/category/e1f4b5-intreo-offices/)
  * Téigh chuig imeacht tacaíochta fostaíochta atá á eagrú in aice leat d'Úcránaigh. Ba cheart duit cuireadh a fháil, ach is féidir leat freastal gan ceann. 
  * Aimsigh folúntais agus cuir isteach ar phoist ag baint úsáid as an suíomh Gréasáin um poist ar líne [ www.jobsireland.ie ](https://jobsireland.ie/) – tá faisnéis ar fáil in Úcráinis agus i Rúisis 

**Do thacaíocht ioncaim nuair a thosaíonn tú ag obair**

Féadfaidh tú oibriú agus Liúntas Cuardaitheora Poist a fháil. Mar sin féin, ní
féidir leat ach líon áirithe laethanta a oibriú agus caithfidh d’ioncam a
bheith faoi mhéid áirithe.

Bain úsáid as an [ áireamhán ar líne
](https://services.mywelfare.ie/en/topics/out-of-work-payments/benefit-of-
work-estimator) chun an tionchar a d’fhéadfadh a bheith ag obair go
páirtaimseartha ar d’íocaíocht tacaíochta ioncaim a sheiceáil.

Nuair a thosaíonn tú ag obair go páirtaimseartha nó go lánaimseartha ní mór
duit dul i dteagmháil le d’Oifig Intreo áitiúil chun a chur in iúl dóibh go
bhfuil athrú tagtha ar do chúinsí.

Tá tuilleadh faisnéise ag an Roinn Coimirce Sóisialaí faoi [ oibriú in Éirinn
san Úcráinis agus sa Rúisis ](https://www.gov.ie/en/publication/c3dd2-working-
in-ireland-ukraine-letter/#letter-in-english) .

**Do chearta fostaíochta**

Léigh tuilleadh faoi do [ chearta fostaíochta agus tú ag teacht go hÉirinn ón
Úcráin ](https://www.gov.ie/en/publication/c1bb7-employment-rights-in-ireland-
information-for-ukrainian-nationals/) . Tá faisnéis ag an gCoimisiún um
Chaidreamh san Áit Oibre (CCÁO) ar dhlí na fostaíochta san [ Úcráinis (pdf)
](https://www.workplacerelations.ie/en/publications_forms/other_language_publications/ukranian-
language-employment-law-explained.pdf) agus sa [ Rúisis (pdf)
](https://www.workplacerelations.ie/en/publications_forms/other_language_publications/russian_language_-
_employment_law_explained.pdf) .

**Gairmeacha**

Ní mór duit clárú agus [ aitheantas a thabhairt do do cháilíochtaí
](https://www.citizensinformation.ie/en/returning-to-ireland/starting-
work/Recognition-of-professional-qualifications-in-ireland/) chun oibriú i
ngairmeacha áirithe. Mar shampla, ní mór duit clárú le Comhairle na nDochtúirí
Leighis chun oibriú mar dhochtúir.

Tá próiseas ag an gComhairle Mhúinteoireachta chun ligean do mhúinteoirí a
cháiligh san Úcráin [ clárú agus múineadh in Éirinn
](https://www.teachingcouncil.ie/register/qualified-outside-of-
ireland/registration-process-for-qualified-ukrainian-teachers/) .

  

##  Airgead agus cáin

Teastaíonn aitheantas uait chun cuntas bainc a oscailt. Tá [ treoir san
Úcráinis maidir le cuntas bainc a oscailt mura bhfuil an t-aitheantas
caighdeánach (pdf) agat ](https://bpfi.ie/wp-content/uploads/2022/03/BPFI-
Guide-to-Opening-Bank-Accounts-in-Ireland-for-Protection-Applicants_LR-
Ukrainian.pdf) .

Tá [ faisnéis ag na Coimisinéirí Ioncaim faoi na cánacha a íocann tú
](https://www.revenue.ie/en/life-events-and-personal-circumstances/moving-to-
or-from-ireland/advice-ukrainian-nationals-starting-job-ireland.aspx) mar
oibrí san Úcráinis agus sa Rúisis.

Má tháinig tú go hÉirinn mar gheall ar an gcogadh ach leanann tú ag obair go
cianda do d’fhostóir Úcráinis, ní gá duit cáin ioncaim Éireannach a íoc ar
ioncam a fhaigheann tú ón bhfostóir i 2022, 2023 nó 2024. [ Léigh tuilleadh
faoi cháin agus oibriú go cianda do d’fhostóir Úcráinis
](https://www.revenue.ie/en/tax-professionals/ebrief/2024/no-0982024.aspx) .

##  Cúram leanaí

Is clár réamhscoile saor in aisce é an clár um [ Chúram agus Oideachas na
Luath-Óige (COLÓ) ](https://www.citizensinformation.ie/en/education/pre-
school-education-and-childcare/early-childhood-care-and-education-scheme/) do
gach leanbh incháilithe sula dtosaíonn siad ar an mbunscoil. Caithfidh do
leanbh a bheith idir 2 bhliain agus 8 mí sa Mheán Fómhair a thosaíonn an
téarma COLÓ. Ní féidir leo a bheith níos sine ná 5 bliana agus 6 mhí faoi
dheireadh an téarma COLÓ i mí an Mheithimh. De ghnáth cuirtear COLÓ ar fáil ar
feadh 3 huaire sa lá, 5 lá na seachtaine i rith na scoilbhliana.

Tá 2 chineál fóirdheontais ag an [ Scéim Náisiúnta Cúraim Leanaí
](https://www.citizensinformation.ie/en/education/pre-school-education-and-
childcare/national-childcare-scheme/) do leanaí atá os cionn 6 mhí d’aois:

  * Fóirdheontas uilíoch do leanaí faoi 15 bliana d’aois. Ní dhéantar tástáil acmhainne air. 
  * Fóirdheontas measúnaithe ioncaim do leanaí suas go 15 bliana d’aois. Déantar tástáil acmhainne air. 

Is féidir le tuismitheoirí [ faisnéis a fháil ar chúram leanaí
](https://www.gov.ie/en/publication/35845-first5-ukraine-response-and-
supports/) lena n-áirítear [ tacaíochtaí do leanaí faoi mhíchumas
](https://www.gov.ie/pdf/?file=https://assets.gov.ie/270109/ed36b730-0ba9-4f58-851e-01bd7bdec579.pdf#page=null)
chun rochtain a fháil ar chúram leanaí agus [ treoir maidir le cúram leanaí in
Éirinn
](https://www.gov.ie/pdf/?file=https://assets.gov.ie/270116/342042c8-0702-4409-8b25-885309bc223c.pdf#page=null)
.

##  Oideachas

**Conas is féidir liom mo leanbh a chlárú ar scoil?**

Féadfaidh tú teagmháil a dhéanamh le [ do scoil áitiúil
](https://www.gov.ie/en/directory/category/495b8a-schools/) nó leis na [
Foirne Réigiúnacha Oideachais agus Teanga (FROAT)
](https://www.gov.ie/en/publication/48639-information-for-schools-
ukraine/#regional-education-and-language-teams-realt) chun cabhrú leat do
leanbh a chlárú ar scoil.

Is féidir le [ Seirbhís Tacaíochta Oideachais Tusla
](https://www.tusla.ie/tess/get-in-touch/#EWO) cabhrú leat freisin scoil a
aimsiú do do leanbh.

Is féidir leat léamh faoi conas do leanbh a chlárú i:

  * [ Bunscoil ](https://www.citizensinformation.ie/en/education/primary-and-post-primary-education/going-to-primary-school/choosing-a-primary-school/)
  * [ Meánscoil ](https://www.citizensinformation.ie/en/education/primary-and-post-primary-education/going-to-post-primary-school/starting-post-primary-school/)

Is féidir le tuismitheoirí a bhfuil [ leanbh acu atá ag tosú sa bhunscoil
](https://www.into.ie/media-centre/publications/other-publications/) faisnéis
a fháil in Úcráinis agus i Rúisis. Is féidir leat faisnéis a fháil san
Úcráinis agus sa Rúisis ar [ luathchúram leanaí, ar an mbunscoil agus ar an
Idirbhliain sa mheánscoil
](https://www.gov.ie/en/publication/48639-information-for-schools-
ukraine/#information-for-parents-of-children-aged-2-5-years-on-the-early-
childhood-care-and-education-ecce-and-primary-school-systems-in-ireland) .

**Iompar Scoile**

Tá [ seirbhísí iompair scoile
](https://www.gov.ie/en/publication/320e9-employment-and-education/#education)
ar fáil do mhic léinn ón Úcráin ar an mbonn céanna le leanaí in Éirinn. Ní
bheidh aon táille ar an tseirbhís má tá suíocháin ar fáil.

Má tá tú:

  * **I do chónaí le teaghlach ósta, i do chóiríocht féin nó i gcóiríocht phríobháideach** , is féidir leat [ iarratas a dhéanamh ar líne ](https://public.flowforma.com/?token=OfHd8bEHNUjypR1J2ohyawPtOLA8xbJSVD02MsoVP7sPa83cAd) . Is féidir leat an fhoirm a fháil i mBéarla, in Úcráinis agus i Rúisis 
  * **Ag cónaí in ionad cóiríochta** , ba chóir do phríomhoide scoile do linbh iarratas a dhéanamh ar iompar scoile agus [ an fhoirm a sheoladh ar ais ](https://assets.gov.ie/221036/4a4b51f0-937d-4e11-b4a9-e31e40e84790.xlsx) chuig REALT. 

Má bhogann tú go lóistín nua beidh iarratas nua ag teastáil.

Déan teagmháil le Transportapplications@education.gov.ie nó glao 057 932 5467
chun tuilleadh faisnéise a fháil faoi iompar scoile.

**Breisoideachas agus ardoideachas**

**Iarratais ar an gcoláiste agus ar an ollscoil**

Is féidir leat iarratas a dhéanamh ar áit in Institiúid Ardoideachais (IAO)
tríd an [ Lár-Oifig Iontrála (LOI)
](https://www.citizensinformation.ie/en/education/third-level-
education/applying-to-college/application-procedures-and-entry-requirements/)
. Beidh ort a dheimhniú an bhfuil d’iarratas bunaithe ar do thorthaí [
Ardteistiméireachta ](https://www.citizensinformation.ie/en/education/state-
examinations/leaving-certificate/) . Seachas sin, beidh d’iarratas bunaithe ar
do thaifid acadúla mar theastas inniúlachta Béarla nó trialacha scoile
Úcráinise a chuirfidh tú i láthair d’Institiúidí Ardoideachais aonair.

**Tacaíochtaí airgeadais**

Más mian leat freastal ar choláiste nó ollscoil agus mura gcáilíonn tú do [
dheontas mac léinn ](https://www.citizensinformation.ie/en/education/third-
level-education/fees-and-supports-for-third-level-education/student-grant-
scheme/) nó don Scéim Táillí In Aisce, féadfaidh tú an [ Scéim Táillí Teagaisc
Sealadacha
](https://www.gov.ie/pdf/?file=https://assets.gov.ie/271397/0ad4f1b0-5c15-42f2-a440-11f457d1e243.pdf#page=null)
agus stipinn airgeadais a fháil. Is féidir leat tuilleadh faisnéise a fháil ar
[ gov.ie/ukraine ](http://gov.ie/ukraine) .

Tá treoir ag [ Cumann Ollscoileanna Éireann ](https://www.iua.ie/press-
releases/ukraine/guidance-for-displaced-ukrainian-students-for-
sept-2023-entry-and-beyond/) maidir le tacaíochtaí d’fhochéimithe agus
d’iarchéimithe ón Úcráin.

**Breisoideachas**

Is féidir leat iarratas a dhéanamh ar chúrsaí Breisoideachais agus Oiliúna a
sholáthraíonn Boird Oideachais agus Oiliúna ar fud na hÉireann. Tá na cúrsaí
saor in aisce nó tá táille íseal orthu. Is féidir leat roghanna cúrsa a fháil
ar shuíomh Gréasáin FETCH.

**Sparánacht PLC**

Más mian leat freastal ar [ chúrsa PLC
](https://www.citizensinformation.ie/en/education/vocational-education-and-
training/post-leaving-certificate-courses/) , is féidir leat iarratas a
dhéanamh ar an [ Scéim Sparánachta PLC do Dhaoine Easáitithe (Úcráin)
2023-2024 ](https://www.gov.ie/en/publication/ece1d-plc-bursary-for-displaced-
persons-ukraine-scheme-2023-your-questions-answered/) .

Tá an Sparánacht oscailte do mhic léinn atá ag tosú sa chéad bhliain de chúrsa
ceadaithe PLC nó ag dul ar aghaidh go dtí an dara bliain de chúrsa faofa 2
bhliain.

**Cáilíochtaí ón Úcráin**

Tá faisnéis (san Úcráinis) ag Dearbhú Cáilíochta agus Cáilíochtaí Éireann
faoina [ seirbhís aitheantais cáilíochtaí
](https://www.qqi.ie/sites/default/files/2022-03/naric-guide-ukraine.pdf) .
Cabhraíonn an treoir seo leat úsáid a bhaint as [ seirbhís aitheantais
cáilíochtaí eachtracha ](https://www.qqi.ie/news/qqi-supports-for-displaced-
ukraine-nationals) an QQI (NARIC).

##  Peataí, tiomáint agussaincheisteanna eile

###  An féidir liom mo pheata a thabhairt go hÉirinn?

Ó 21 Samhain 2022, má [ thugann tú peataí ón Úcráin
](https://www.citizensinformation.ie/en/moving-country/moving-to-
ireland/coming-to-live-in-ireland/bringing-pets-to-ireland/) go hÉirinn, ní
mór duit na ceanglais go léir a chomhlíonadh maidir le peataí a thagann
isteach go hÉirinn ó lasmuigh den AE/LEE. Níl rialacha speisialta ann a
thuilleadh do dhaoine a thagann ón Úcráin nó ón Rúis.

Mura bhfuil do pheata comhlíonta go hiomlán, cuirfear i gcoraintín é.
Caithfidh tú íoc as an gcoraintín ag ráta €15 in aghaidh na hoíche agus táille
iompair bhreise €25.

###  An féidir liom tiomáint in Éirinn?

Is féidir leat tiomáint ar do cheadúnas tiomána Úcráinis agus tú in Éirinn
faoi chosaint shealadach. Ní féidir leat do cheadúnas Úcráinis a mhalartú ar
cheadúnas tiomána Éireannach a thuilleadh.

Má tá do cheadúnas tiomána Úcránach malartuithe agat cheana féin ar cheadúnas
Éireannach, is féidir leat leanúint ar aghaidh ag tiomáint ar do cheadúnas
Éireannach ar feadh bliana ón dáta a eisíodh é.

Má tá do cheadúnas tiomána Úcránach malartaithe agat cheana féin agus gur
mhaith leat é a chur ar ais chugat, seol do cheadúnas Éireannach chuig an
tSeirbhís Náisiúnta um Cheadúnais Tiomána, Bosca Poist 858, Oifig Sheachadta
an Taobh Theas, Corcaigh. Ní mór duit litir i mBéarla a chur isteach ag rá gur
mhaith leat do cheadúnas Úcráinis a thabhairt ar ais. Caithfidh tú do sheoladh
Éireannach agus uimhir theileafóin a chur san áireamh freisin.

Is féidir leat tuilleadh a léamh sna [ ceisteanna coitianta d’úsáideoirí
bóithre na hÚcráine (pdf) ](https://www.rsa.ie/docs/default-
source/services/faqs-for-driving-a-car-in-ireland---english-
april-2023.pdf?sfvrsn=444d2a77_0) ar shuíomh Gréasáin an Údaráis um
Shábháilteacht ar Bhóithre. Is féidir leat ríomh-phost a sheoladh i mBéarla
freisin chuig Ukrainelicence@ndls.ie le haghaidh tuilleadh eolais.

**Ag tabhairt do ghluaisteáin leat ón Úcráin**

Má thugann tú do ghluaisteán leat ón Úcráin, tá rialacha iompórtála feithiclí
áirithe ann nach mór duit a leanúint, ag brath ar cé chomh fada agus a fhanann
tú in Éirinn. Féadfaidh tú cur isteach ar dhíolúine shealadach feithicle nuair
a thagann tú. Ciallaíonn sé seo nach gá duit cáin fheithicle a íoc. Is féidir
leat [ dul i dteagmháil leis na Coimisinéirí Ioncaim le haghaidh tuilleadh
eolais ](https://www.revenue.ie/en/Home.aspx) .

**Árachas gluaisteáin**

De réir an dlí ní mór duit a bheith árachaithe chun do charr Úcráinis a
thiomáint agus é á úsáid ar bhóithre na hÉireann. D’ullmhaigh Biúró Árachais
Mótair (Iompar) na hÚcráine (UA) liosta de Sholáthróirí Árachais na hÚcráine a
ligeann do dhídeanaithe ón Úcráin a bpolasaithe árachais a athnuachan ar líne
agus Cárta Glas Árachais Idirnáisiúnta a fháil. Is féidir leat tuilleadh
eolais a fháil faoi seo ag [ www.mibi.ie ](https://www.mibi.ie/circulation-of-
ukraine-registered-vehicles-in-roi/)

##  Tuilleadh eolais

Is féidir leat léamh faoi:

  * [ Tacaíochtaí d'Úcránaigh in Éirinn ](https://www.citizensinformation.ie/en/moving-country/ukrainian-refugees-in-ireland/supports-for-ukrainians-in-ireland/)
  * [ An Treoir um Chosaint Shealadach ](https://www.citizensinformation.ie/en/moving-country/asylum-seekers-and-refugees/the-asylum-process-in-ireland/temporary-protection-directive/)
  * [ Tacaíochtaí leasa shóisialaigh do theifigh ón Úcráin ](https://www.citizensinformation.ie/en/moving-country/ukrainian-refugees-in-ireland/social-welfare-supports-for-ukrainian-refugees/)

Tá tuilleadh eolais ag na heagraíochtaí seo a leanas i mBéarla, in Úcráinis
agus i Rúisis:

  * [ Seachadadh Seirbhíse Inimirce ](https://www.irishimmigration.ie/faqs-for-ukraine-nationals-and-residents-of-ukraine/) \- Ceisteanna Coitianta do náisiúnaigh na hÚcráine agus do chónaitheoirí na hÚcráine 
  * [ Comhairle na hÉireann um Imirce ](https://www.irishrefugeecouncil.ie/ukraine-information-note) \- Nóta faisnéise Úcránach 
  * [ Ard-Choimisinéir na Náisiún Aontaithe do Dhídeanaithe ](https://help.unhcr.org/ireland/ukraine-situation/) \- Taisteal go hÉirinn agus Teacht go hÉirinn 

Tá líne chabhrach saorghlao san Úcráin ag an gCoimisiún Eorpach ar féidir léi
faisnéis a thabhairt duit maidir le hiontráil agus taisteal san AE, do cheart
chun oideachais agus rochtain ar phoist nó cúram sláinte.

  * Saorghlao 00 800 6789 1011 ó laistigh den AE 
  * Glao +32 22 99 96 96 ó lasmuigh den AE (tá táillí i gceist) 

[ Cuireann an líne chabhrach faisnéis ar fáil freisin i dteangacha oifigiúla
an AE agus i Rúisis agus tairgeann sí seirbhís ghlao ar ais saor in aisce
](https://european-union.europa.eu/contact-eu_en) . Is féidir leat dul i
dteagmháil leis an gCoimisiún Eorpach freisin le haghaidh faisnéise [ trí
fhoirm theagmhála ar líne ](https://european-union.europa.eu/contact-eu/write-
us_en) .

_**Dáta an Leasaithe Deireanaigh:** 18 Meitheamh 2024 _

[
](https://facebook.com/sharer/sharer.php?u=https://www.citizensinformation.ie/ga/moving-
country/asylum-seekers-and-refugees/the-asylum-process-in-ireland/coming-to-
ireland-from-ukraine/?utm_source=sharebutton_facebook) [
](https://twitter.com/intent/tweet/?text=Ag%20teacht%20go%20h%C3%89irinn%20%C3%B3n%20%C3%9Acr%C3%A1in&url=https://www.citizensinformation.ie/ga/moving-
country/asylum-seekers-and-refugees/the-asylum-process-in-ireland/coming-to-
ireland-from-ukraine/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/asylum-seekers-and-refugees/the-asylum-process-in-ireland/coming-to-
ireland-from-ukraine/?utm_source=sharebutton_whatsapp) [
](mailto:?subject=Ag%20teacht%20go%20h%C3%89irinn%20%C3%B3n%20%C3%9Acr%C3%A1in&body=https://www.citizensinformation.ie/ga/moving-
country/asylum-seekers-and-refugees/the-asylum-process-in-ireland/coming-to-
ireland-from-ukraine/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ag teacht ón AE/LEE chun oibriú_ ](/ga/moving-country/working-in-ireland/migrant-workers/coming-from-eu-to-work/)

Cur síos ar cheart na náisiúnach AE agus na náisiúnach neamh-AE chun oibriú in
Éirinn agus áirítear a gcearta fhostaíochta. Ina theannta sin leagtar amach
agus áirítear teidlíochtaí saoránach Éireannaigh a thagann ar ais in Éirinn,
go háirithe na daoine dífhostaithe.

  * [ _Ag teacht go hÉirinn chun oibriú_ ](/ga/moving-country/working-in-ireland/migrant-workers/coming-to-work-in-ireland/)

Ceart na náisiúnach AE agus na náisiúnach neamh-AE chun oibriú in Éirinn.
Áirítear faisnéis ar conas iarratas a dhéanamh ar chead fostaíochta.

  * [ _Returning to Ireland from the United States of America_ ](/ga/returning-to-ireland/country-specific-information/returning-to-ireland-from-the-united-states-of-america/)

This page has information on housing, taxes, and social welfare that will help
you plan your return to Ireland from the United States. Find out what you can
do before and after you arrive in Ireland.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

