English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Seirbhísí Lia-chleachtóirí agus
Ospidéal ](/ga/health/health-services/gp-and-hospital-services/) > Seirbhís
Lasmuigh d’uaireanta Dochtúirí Teaghlaigh

#  Seirbhís Lasmuigh d’uaireanta Dochtúirí Teaghlaigh

  * Réamhrá 
  * Conas a oibríonn an tseirbhís DG lasmuigh de ghnáthuaireanta? 
  * Cé mhéad a chosnaíonn seirbhís DG lasmuigh de ghnáthuaireanta? 
  * Déan teagmháil le do sheirbhís DG lasmuigh de ghnáthuaireanta 
  * Tuilleadh faisnéise 

##  Réamhrá

In Éirinn, tugtar [ DG (dochtúir ginearálta
](https://www.citizensinformation.ie/en/health/health-services/gp-and-
hospital-services/) ) ar do dhochtúir teaghlaigh áitiúil. De ghnáth is é DG an
chéad dochtúir a fheicfidh tú maidir le tinnis neamhéigeandála agus
saincheisteanna sláinte.

###  **Uaireanta oscailte in Éirinn do dhochtúirí teaghlaigh (DGanna)**

Oibríonn an chuid is mó de DGanna ó Luan go hAoine ach is féidir a n-uaireanta
oscailte a athrú. DG a oibríonn taobh amuigh d’uaireanta oibre i rith na
hoíche agus ar an deireadh seachtaine.

**Mura bhfuil do cheist leighis práinneach** , ba cheart duit coinne a
dhéanamh chun do DG a fheiceáil le linn a n-uaireanta clinic.

**Má tá do cheist leighis práinneach** agus má theastaíonn uait do DG a
fheiceáil lasmuigh dá n-uaireanta clinic, féadfaidh tú teagmháil a dhéanamh le
do sheirbhís DG áitiúil lasmuigh de ghnáthuaireanta. Ní sholáthraíonn an
tseirbhís seo gnáthchoinní clinic.

##  Conas a oibríonn an tseirbhís DG lasmuigh de ghnáthuaireanta?

Ní mór duit coinne a dhéanamh chun an tseirbhís DG lasmuigh de ghnáthuaireanta
a úsáid. Níl aon áis buail isteach ann.

Tá an tseirbhís lasmuigh de ghnáthuaireanta ar fáil san oíche agus ag an
deireadh seachtaine.

Má chuireann tú glaoch ar do DG lasmuigh de ghnáthuaireanta oibre, gheobhaidh
tú teachtaireacht thaifeadta de ghnáth le sonraí teagmhála do sheirbhís DG
áitiúil lasmuigh d’uaireanta oibre. Soláthraíonn láithreán gréasáin
Fheidhmeannacht na Seirbhíse Sláinte (FSS) [ liosta uimhreacha gutháin don
tseirbhís lasmuigh de ghnáthuaireanta oibre.
](https://www2.hse.ie/services/find-a-gp-out-of-hours/#Oout%20of%20hours)

Nuair a ghlaonn tú ar sheirbhís DG lasmuigh de ghnáthuaireanta oibre,
labhróidh tú le haltra ar dtús faoi na hairíonna atá agat (nó ag do leanbh).
Déanfaidh an t-altra measúnú cliniciúil ar cibé acu an bhfuil:

  * Comhairle altranais ar an teileafón 
  * Coinne le DG 
  * Cuairt bhaile 
  * Atreorú chuig an Rannóg Timpistí agus Éigeandála (T&É) 
  * Nó otharcharr 

Má chinneann an t-altra gur gá duit an dochtúir lasmuigh d’uaireanta oibre a
fheiceáil, tabharfaidh siad coinne duit.

##  Cé mhéad a chosnaíonn seirbhís DG lasmuigh de ghnáthuaireanta?

Tá do choinne leis an DG lasmuigh de ghnáthuaireanta saor in aisce má tá [
cárta leighis ](http://www.citizensinformation.ie/en/health/medical-cards-and-
gp-visit-cards/medical-card/) nó [ cárta cuairte DG
](https://www.citizensinformation.ie/en/health/medical-cards-and-gp-visit-
cards/gp-visit-cards/) agat. Caithfidh tú do chárta a thabhairt leat nó
gearrfar táille ort as an choinne.

Mura bhfuil cárta leighis nó cárta cuairte DG agat, gearrfar táille ort mar
othar príobháideach. Déan teagmháil le do [ sheirbhís DG áitiúil lasmuigh
d’uaireanta oibre
](https://www.hse.ie/eng/services/list/3/outofhours/gpooh.html#Oout%20of%20hours)
chun fáil amach cé mhéid a bheidh ort a íoc as comhairliúchán.

##  Déan teagmháil le do sheirbhís DG lasmuigh de ghnáthuaireanta

Is féidir leat sonraí teagmhála do sheirbhís áitiúil a fháil ar [ liosta FSS
DG lasmuigh d’uaireanta oibre
](https://www.hse.ie/eng/services/list/3/outofhours/gpooh.html#Oout%20of%20hours)
.

##  Tuilleadh faisnéise

Má tá tú féin nó duine den teaghlach ag mothú tinn, is féidir leat comhairle
phraiticiúil a fháil faoi conas aire a thabhairt duit féin ar [
undertheweather.ie ](http://undertheweather.ie/) . Tá [ A-Z Sláinte úsáideach
freisin ag Feidhmeannacht na Seirbhíse Sláinte maidir le riochtaí agus
cóireálacha leighis ](https://www.hse.ie/eng/health/az/) .

_**Dáta an Leasaithe Deireanaigh:** 31 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/gp-and-hospital-services/gp-out-of-hours-
service/?utm_source=sharebutton_facebook) [
](https://twitter.com/intent/tweet/?text=Seirbh%C3%ADs%20Lasmuigh%20d%E2%80%99uaireanta%20Docht%C3%BAir%C3%AD%20Teaghlaigh&url=https://www.citizensinformation.ie/ga/health/health-
services/gp-and-hospital-services/gp-out-of-hours-
service/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/gp-and-hospital-services/gp-out-of-hours-
service/?utm_source=sharebutton_whatsapp) [
](mailto:?subject=Seirbh%C3%ADs%20Lasmuigh%20d%E2%80%99uaireanta%20Docht%C3%BAir%C3%AD%20Teaghlaigh&body=https://www.citizensinformation.ie/ga/health/health-
services/gp-and-hospital-services/gp-out-of-hours-
service/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Seirbhísí do shealbhóirí cárta leighis agus cárta cuairte DG_ ](/ga/health/health-services/gp-and-hospital-services/gp-services-to-medical-card-holders/)

Soláthraíonn dochtúirí teaghlaigh (DG) seirbhísí áirithe do shealbhóirí cártaí
leighis agus do shealbhóirí cárta cuairte DG saor in aisce.

  * [ _Lóistín do dhaoine scothaosta_ ](/ga/health/health-services/health-services-for-older-people/boarding-out-of-older-people/)

Ta rialacha a bhaineann le socruithe na Limistéir Fheidhmeannacht na Seirbhíse
Sláinte i gcomhair lóistín sheachtrach do dhaoine aosta in Eireann.

  * [ _Cuideachta imithe as gnó_ ](/ga/consumer/buying-services/company-gone-out-of-business/)

Faigh amach faoi conas a sheiceáil cibé an bhfuil cuideachta imithe as gnó
agus an féidir leat airgead atá dlite duit a éileamh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

