English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Tosú
ag obair agus athrú jabanna ](/ga/employment/starting-work-and-changing-job/)
> [ Athrú jabanna ](/ga/employment/starting-work-and-changing-job/changing-
job/) > Cáin, ÁSPC agus pinsin nuair a athraítear post

#  Cáin, ÁSPC agus pinsin nuair a athraítear post

  * Poist a athrú 
  * Faisnéis cánach 
  * Cáin éigeandála 
  * Árachas sóisialta (ÁSPC) 
  * Poist agus pinsin a athrú 
  * Cláraigh do phost nua 
  * Conas iarratas a dhéanamh 
  * Cá háit a ndéanfaidh méiarratas 

##  Poist a athrú

Má tá post á athrú agat (is é sin, má tá do phost reatha á fhágáil agat agus
má bheidh ceann nua á thosú agat), tá roinnt rudaí ba cheart a bheith ar eolas
agat faoi do cháin, ranníocaíochtaí árachais shóisialaigh (ÁSPC) agus do
phinsean.

##  Faisnéis cánach

###  Do phost a fhágáil

Nuair a fhágann tú do phost, cuirfidh d'fhostóir do dháta fágála agus sonraí
faoi do phá deiridh agus d'asbhaintí isteach i gcóras ar líne na gCoimisinéirí
Ioncaim.

Féadtar ansin do shonraí pá agus cánach ioncaim do do sheanphost a fheiceáil
tríd an nasc 'Bainistigh do cháin' in moChúrsaí.

Ní bhfaighidh tú P45 ó d'fhostóir nuair a fhágann tú.

###  Do phost nua a thosú

Nuair a thosaíonn tú do phost nua, cuirfidh d’fhostóir nua na Coimisinéirí
Ioncaim ar an eolas ar do dháta tosaithe. Cruthóidh seo taifead nua
fostaíochta duit agus ceadóidh sé do d’fhostóir nua teacht ar chreidmheasanna
cánach agus bandaí ráta cánach duit atá cothrom le dáta.

Má tá do chéad phost in Éirinn á thosú agat, caithfidh tú é a chlárú sa mhír
‘Poist agus Pinsin’ ar sheirbhísí ar líne moChúrsaí na gCoimisinéirí Ioncaim.
Is féidir leat teacht ar fhaisnéis bhreise faoi conas seo a dhéanamh inár
gcáipéis ar seirbhísí ar líne do cháiníocóirí ÍMAT.

##  Cáin éigeandála

Féadtar cáin a ghearradh ort ar a dtugtar cáin éigeandála go sealadach má tá
poist á n-athrú agat mura bhfaigheann d'fhostóir nua do FPCI.

###  **Thug tú d’uimhir PSP do d’fhostóir**

Faigheann tú scoithphointe cánach don chéad mhí, bunaithe ar an scoithphointe
cánach do dhuine singil don bhliain.

Gearrtar cáin ar d’ioncam ag an ráta caighdeánach (20%) go dtí seachtain 4
agus ag an ráta níos airde (40%) ó sheachtain 5 ar aghaidh.

###  **Níor thug tú d’uimhir PSP do d’fhostóir**

Gearrtar cáin ort ag an ráta níos airde (40%) gan aon chreidmheasanna cánach
go dtí go dtugann tú d’uimhir PSP do d’fhostóir.

Is féidir leat rátaí cánach éigeandála agus [ MSU reatha na gCoimisinéirí
Ioncaim (pdf) ](https://www.revenue.ie/en/jobs-and-
pensions/documents/emergency-rates.pdf) a sheiceáil.

Chun cáin éigeandála a sheachaint ba cheart duit:

  1. Tabhair do UPSP do d’fhostóir 
  2. Cláraigh le haghaidh [ Íoc Mar A Thuillir (ÍMAT) i myAccoun ](https://www.ros.ie/myaccount-web/home.html)

##  Árachas sóisialta (ÁSPC)

Íocann an chuid is mó d’fhostóirí agus fostaithe (os cionn 16 bliana d’aois)
ranníocaíochtaí árachais shóisialaigh isteach i gCiste Árachais Shóisialaigh
náisiúnta. Tugann ranníocaíochtaí árachais shóisialaigh teidlíocht duit do
réimse sochar a riarann an Roinn Coimirce Sóisialaí. Is tábhachtach, ar an
ábhar sin, go gcuireann tú d’fhostóir nua ar an eolas ar do Uimhir Phearsanta
Seirbhíse Poiblí (Uimhir PSP) mar gheall go gcinnteoidh sé sin go gcuirtear do
chomh-ranníocaíochtaí leasa shóisialaigh i gcuntas agus go gcosnaítear do
theidlíocht do shochair amach anseo. Is féidir leat teacht ar fhaisnéis
bhreise inár gcáipéis ar árachas sóisialach (ÁSPC).

##  Poist agus pinsin a athrú

Is féidir leat do phost nua nó do phinsean príobháideach a chlárú ar an mír
Poist agus Pinsin i moChúrsaí ar láithreán gréasáin na gCoimisinéirí Ioncaim.
Nuair a fhaigheann na Coimisinéirí Ioncaim an fhaisnéis seo, seolfaidh siad
Deimhniú Creidmheasanna Cánach (DCC) chugat agus chuig d’fhostóir nua nó
soláthraí pinsin. Cinnteoidh é seo go n-asbhaintear an méid ceart ó do phost
nó pinsean príobháideach.

**Pinsin ghairme:** Má tá pinsean gairme agat, is féidir do shochair ón scéim
pinsin a chaomhnú laistigh den scéim nó is féidir iad a aistriú chuig scéim
eile. Ceanglaítear sa reachtaíocht nach mór litir faoi Roghanna Fágála
Seirbhíse a sholáthar do bhall nuair a fhágann siad scéim laistigh de 2 mhí i
ndiaidh dóibh an scéim a fhágáil. Ba chóir go dtabharfaí mionsonraí sa litir
seo a bhaineann le haon roghanna maidir le sochair na mball. Ciallaíonn sochar
caomhnaithe go bhfaigheann tú pinsean nuair a bhaineann tú gnáthaois scoir na
scéime amach.

**An féidir liom aisíocaíocht ranníocaíochtaí pinsin a fháil?**

Má tá níos lú ná 2 bhliain de ranníocaíochtaí íoctha agat sa scéim, is féidir
leat aisíocaíocht a fháil ar do chuid ranníocaíochtaí féin (seachas aon
ranníocaíochtaí a rinne d’fhostóir). Gearrfar cáin ar an aisíocaíocht seo, mar
gheall go bhfuair tú faoiseamh cánach nuair a rinne tú an ranníocaíocht. Sula
bhfágann tú d’fhostaíocht, ba cheart duit caint leis an duine sa chuideachta
atá freagrach as an scéim pinsin a riar, mar gheall go mbaineann a rialacha
féin le gach scéim.

**Cuntais Choigiltis Scoir Phearsanta (CCSPanna):** Má you have a CCSP agat,
is féidir leat é a stopadh nó a thosú pé uair a roghnaíonn tú, agus ní
ghearrfar táillí ort, trí theagmháil a dhéanamh le do sholáthraí CCSP. Conradh
idir tú féin agus soláthraí CCSP atá i gceist le CCSP i bhfoirm cuntas
infheistíochta. Ceadaíonn CCSPanna duit fostaíocht a athrú agus coinneáil ort
ag baint úsáide as an CCSP céanna.

Chun teacht ar bhreis faisnéise, féach leabhrán an Údaráis Phinsean, CCSPanna
– treoir do thomhaltóirí agus fostóirí (pdf).

##  Cláraigh do phost nua

Ní gá duit ach do chéad phost nó do phinsean príobháideach a chlárú leis an [
rannán Poist agus Pinsin de myAccountna gCoimisinéirí Ioncaim
](https://www.revenue.ie/en/online-services/services/paye-services/add-job-
pension.aspx) .

Má athraíonn tú post, ní gá duit do phost nó pinsean nua a chlárú a
thuilleadh.

Níl le déanamh agat ach do UPSP a thabhairt do d’fhostóir. Tá d’fhostóir
freagrach as an dara post agus post ina dhiaidh sin a chlárú. Is féidir le
d’fhostóir do phost a chlárú trí Fhógra Párolla na gCoimisinéirí Ioncaim (RPN)
a iarraidh nó trí aighneacht párolla a dhéanamh.

Nuair a fhaigheann na Coimisinéirí Ioncaim an fhaisnéis seo seolfaidh siad
Deimhniú Creidmheasa Cánach (TCC) chugat agus chuig d’fhostóir nua nó chuig do
sholáthraí pinsin. Cinntíonn sé seo go mbaintear an méid ceart cánach as do
phost nó pinsean príobháideach.

##  Conas iarratas a dhéanamh

Is féidir leat do shonraí faoi phá, cáin, fostaíocht agus pinsean a léamh i
moChúrsaí ar láithreán gréasáin na gCoimisinéirí Ioncaim. Is féidir leat clárú
do moChúrsaí ar revenue.ie.

Rialaíonn an tÚdarás Pinsean pinsin ghairme agus CCSPanna. Tugtar i leabhrán
saor in aisce an Údaráis Cad iad mo Roghanna Pinsin?' (pdf) léargas ginearálta
duit ar na socruithe pinsin atá ar fáil. Anuas air sin, leagtar amach sa
leabhrán seo na roghanna atá oiriúnach faoi chúinsí agus riachtanais éagsúla.

Má bhíonn aon cheisteanna agat maidir le pinsean, déan teagmháil le hAonad
Faisnéise an Údaráis Phinsean.

Má tá aon ceist agat faoi phinsean, téigh i dteagmháil leis an Aonad Eolais na
hÚdaráis Pinsean.  

##  Cá háit a ndéanfaidh méiarratas

###  An tÚdarás Pinsean

Teach Verschoyle  
28/30 Sráid an Mhóta Íocht  
Baile Átha Cliath 2  
Éire

**Teil:** (01) 613 1900

**Láithreán Gréasáin:** [ https://www.pensionsauthority.ie/
](https://www.pensionsauthority.ie/)

**R-phost:** [ info@pensionsauthority.ie ](mailto:info@pensionsauthority.ie)

_**Dáta an Leasaithe Deireanaigh:** 3 Samhain 2023 _

[
](https://facebook.com/sharer/sharer.php?u=https://www.citizensinformation.ie/ga/employment/starting-
work-and-changing-job/changing-job/change-job-tax-
prsi/?utm_source=sharebutton_facebook) [
](https://twitter.com/intent/tweet/?text=C%C3%A1in%2C%20%C3%81SPC%20agus%20pinsin%20nuair%20a%20athra%C3%ADtear%20post&url=https://www.citizensinformation.ie/ga/employment/starting-
work-and-changing-job/changing-job/change-job-tax-
prsi/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/starting-
work-and-changing-job/changing-job/change-job-tax-
prsi/?utm_source=sharebutton_whatsapp) [
](mailto:?subject=C%C3%A1in%2C%20%C3%81SPC%20agus%20pinsin%20nuair%20a%20athra%C3%ADtear%20post&body=https://www.citizensinformation.ie/ga/employment/starting-
work-and-changing-job/changing-job/change-job-tax-
prsi/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Fostaíocht pháirtaimseartha agus árachas sóisialach_ ](/ga/social-welfare/irish-social-welfare-system/social-insurance-prsi/part-time-work-and-social-insurance-prsi/)

Baineann fostaiocht phairtaimseartha le do theidlíocht Pinsean Stáit
(Ranníocach).

  * [ _Ag teacht go hÉirinn - Cáin agus Árachas Sóisialach_ ](/ga/moving-country/working-in-ireland/migrant-workers/coming-to-ie-tax/)

Ag teacht go hÉirinn le dul ag obair anseo; cáin, áit chónaithe, áit
sainchónithe, cánachas dúbailte, ioncam a saoraíodh roimh theacht go hÉirinn
agus fostaíocht sealadach in Éirinn.

  * [ _Árachas Sóisialach Pá-Choibhneasa (ÁSPC)_ ](/ga/social-welfare/irish-social-welfare-system/social-insurance-prsi/arachas-soisialach-pa-choibhneasa/)

Má íocann tú ÁSPC, féadann tú teidlíocht ar shochair leasa shóisialaigh
áirithe. Cuireann an dlí d’fhostóir freagrach as ÁSPC. Míníonn an doiciméad
seo dualgas d’fhostóra ÁSPC a íoc.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

