English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachais speisialta acu ](/ga/education/special-
education-needs/) > Iompar scoile do ghasúir le riachtanais speisialta

#  Iompar scoile do ghasúir le riachtanais speisialta

  * Réamhrá 
  * Cé atá in ann iompar scoile riachtanas speisialta a úsáid? 
  * An ngearrtar táille ar iompar scoile do riachtanais speisialta? 
  * Conas iarratas a dhéanamh 
  * Cá háit a ndéanfaidh méiarratais 

##  Réamhrá

Cuireann [ an Roinn Oideachais ](http://www.education.ie) seirbhísí iompair
scoile ar fáil do [ ghasúir le riachtanais speisialta ](/ga/education/special-
education-needs/special-education/) . Sé Bus Éireann (atá i mbun iompair
phoiblí an Stáit) a ritheann an tseirbhís iompair scoile don Roinn. B’fhéidir
nach bhfuil an tseirbhís iompair scoile ar fáil i ngach ceantar. Sa chás nach
féidir an t-iompar a sholáthar, b’fhéidir go bhfuil tú incháilithe do Dheontas
Speisialta Iompair chun cabhrú leis an gcostas a bhíonn ar shocruithe iompair
phríobháidigh.

**Mura bhfuil do sheirbhís iompair scoile tosaithe**  

Má tá ticéad iompair scoile agat agus mura bhfuil do sheirbhís tosaithe, is
féidir go bhfaighidh tú Deontas Eatramhach Gan Seirbhís Eisceachtúil. Tá an
deontas chun cabhrú leis an gcostas iompair chun na scoile agus tú ag fanacht
le d’iompar scoile a thosú.  
  
Tá an deontas bunaithe ar líon na laethanta a fhreastalaíonn do leanbh ar
scoil ón dáta a raibh an tseirbhís le tosú go dtí an dáta a thosaíonn an
tseirbhís. Íocfar é tar éis do sheirbhís iompair scoile tosú agus ag an ráta
céanna leis an Deontas Iompair Speisialta – féach ‘Rátaí’ thíos.  
  
Rachaidh an Roinn i dteagmháil leat go díreach faoin deontas.

##  Cé atá in ann iompar scoile riachtanas speisialta a úsáid?

Baineann an [ Scéim Iompair Scoile
](https://assets.gov.ie/45227/d922064305f44236b0ae2748ff194fbb.pdf) le leanaí
a bhfuil riachtanais speisialta oideachais acu a aithníonn an Roinn Oideachais
. Ní mór go bhfuil an leanbh ag freastal ar an scoil phríomhshrutha is gaire a
aithnítear nó ar rang speisialta/scoil speisialta nó ar aonad a bhfuil na
hacmhainní aige chun freastal ar a riachtanais speisialta oideachais.

Má diúltaíodh d’iarratas, tá tú i dteideal an cinneadh a achomharc.Féadfaidh
tú achomharc a dhéanamh chuig an mBord Achomhairc um Iompar Scoile ar líne ar
shuíomh gréasáin [ Achomhairc Iompair Scoile
](https://www.schooltransportappeals.ie/) . Is féidir achomhairc a dhéanamh
sna cásanna seo leanas:

  * Mara bhfuil an Roinn i ndán seirbhís iompair a chur ar fáil mar gheall ar chostas ró-ard 
  * Más lú an t-uasdheontas a tháirgtear ná costas measta an turais atá i gceist. 

###  Tionlacain

Is féidir leis an Eagraí Riachtanais Speisialta Oideachais (ERSO) iarratais a
dhéanamh leis an Roinn chun coimhdire a fhostú chun leanbh a thionlacan, má
theastaíonn an tacaíocht sin ó riachtanais chúraim agus sábháilteachta an
linbh.

###  Socruithe do ranganna speisialta

Ní chuirtear seirbhísí iompair ar fáil do ghasúir le riachtanais speisialta
ach le linn dóibh bheith ar an rolla i rang speisialta. Má chuirtear an gasúr
ar ais i ngnáthrang, ní chuirfear iompar speisialta ar fáil a thuilleadh.

Coimeádfaidh leanaí cáilithe atá rollaithe i rang/aonad uathachais atá ag
gabháil le scoil phríomhshrutha a n-intofacht chun iompair i gcaitheamh a
gcuid bunoideachais sa scoil sin fiú má théann siad isteach i rang
príomhshrutha sa scoil sin ina dhiaidh sin. Má aistríonn na leanaí seo chuig
scoil eile beidh iarratas nua ar iompar ag teastáil.

##  An ngearrtar táille ar iompar scoile do riachtanais speisialta?

Tá leanaí incháilithe díolmhaithe ó mhuirir iompair scoile.

D’fhéadfadh go mbeidh Deontas Iompair Speisialta (DIS) le cuidiú le costais
iompair príobháideach soláthartha faoi rogha na Roinne i gcúinsí áirithe.

Seo iad rátaí an Deontas Iompair Speisialta:

Ciliméadair (km)  |  Ráta sa km   
---|---  
Suas le 6437  |  39.12 cent   
Os cionn 6437  |  21.22 cent   
  
##  Conas iarratas a dhéanamh

Déan iarratas le príomhoide scoile. Déanfaidh an príomhoide teagmháil le [
Eagarthóir Riachtanais Speisialta Oideachais (ERSO) ](https://ncse.ie/for-
parents/ncse-school-information-map) na scoile le hiarratas a dhéanamh ar
iompar speisialta. Má bhíonn an ERSO sásta go bhfuil do ghasúr ar an rolla sa
scoil oiriúnach is gaire, agus go dteastaíonn iompar scoile sa gcás, seolfar
moladh chuig an Rannóg Iompair Scoile sa Roinn Oideachais Scileanna.

Is féidir iarratas ar dheontas chúnamh iompair a sheoladh chuig an Rannóg
Iompair Scoile tríd an ERSO sula gcuirtear an gasúr ar rolla scoile. Má
cheadaítear deontas, ba cheart go n-áireofaí leis na hiarratais ar íocaíocht
an deontais [ foirm um Ráiteas Freastail ](https://ncse.ie/wp-
content/uploads/2021/02/NCSE-Form-6-Student-Attendance-Confirmation-
Form-2021-SS-1.doc) . Féadtar iarratais a dhéanamh ag deireadh na scoilbhliana
ag tuismitheoir nó caomhnóir an linbh leis an Rannóg Iompair Scoile.

##  Cá háit a ndéanfaidh méiarratais

###  An Roinn Oideachais

An Rannóg Iompair Scoile  
Bóthar Phort Laoise  
Tulach Mór  
Uíbh Fháilí  
Éire

**Teil:** (057) 932 5466/7

**Láithreán Gréasáin:** [ https://www.gov.ie/en/service/school-transport/
](https://www.gov.ie/en/service/school-transport/)

**R-phost:** [ school_transport@education.gov.ie
](mailto:school_transport@education.gov.ie)

###  An Bord Achomharc um Iompar Scoile

f/ch An Roinn Oideachais  
Bóthar Phort Laoise  
Tulach Mhór  
Co. Uíbh Fhailí  
R35 Y2N5

**R-phost:** [ schooltransportappealsboard@education.gov.ie
](mailto:schooltransportappealsboard@education.gov.ie)

_**Dáta an Leasaithe Deireanaigh:** 4 Deireadh Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/education/special-
education-needs/school-transport-for-children-with-special-
needs/?utm_source=sharebutton_facebook) [
](https://twitter.com/intent/tweet/?text=Iompar%20scoile%20do%20ghas%C3%BAir%20le%20riachtanais%20speisialta&url=https://www.citizensinformation.ie/ga/education/special-
education-needs/school-transport-for-children-with-special-
needs/?utm_source=sharebutton_twitter) [
](whatsapp://send?text=https://www.citizensinformation.ie/ga/education/special-
education-needs/school-transport-for-children-with-special-
needs/?utm_source=sharebutton_whatsapp) [
](mailto:?subject=Iompar%20scoile%20do%20ghas%C3%BAir%20le%20riachtanais%20speisialta&body=https://www.citizensinformation.ie/ga/education/special-
education-needs/school-transport-for-children-with-special-
needs/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Oideachas riachtanas speisialta i mbunscoileanna_ ](/ga/education/special-education-needs/special-needs-education-primary-schools/)

Cuimsíonn na socruithe d’oideachas riachtanas speisialta i mbunscoileanna
múinteoirí tacaíochta foghlama/múinteoirí acmhainne agus cúntóirí riachtanas
speisialta.

  * [ _Scéim iompair do scoileanna dara-leibhéil_ ](/ga/education/primary-and-post-primary-education/going-to-post-primary-school/post-primary-school-transport-scheme/)

Cuireann an Roinn Oideachais cabhair airgid d’iompar scoile ar fáil do na
scoláirí atá intofa don scéim Iompair Scoile.

  * [ _Oideachas riachtanas speisialta_ ](/ga/education/special-education-needs/special-education/)

Déanann an doiciméad seo cur síos ar na socruithe speisialta d’oideachas
leanaí a bhfuil riachtanais speisialta oideachais acu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

