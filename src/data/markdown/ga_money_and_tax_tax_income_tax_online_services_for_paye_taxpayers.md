English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cáin ioncaim ](/ga/money-and-
tax/tax/income-tax/) > Seirbhísí ar líne do cháiníocóirí ÍMAT

#  Seirbhísí ar líne do cháiníocóirí ÍMAT

  * Réamhrá 
  * Seirbhísí ÍMAT 
  * Poist agus Pinsin 
  * Conas iarratas a dhéanamh 
  * Teagmháil 

##  Réamhrá

Má asbhaineann d’fhostóir cáin ó d’ioncam, is cáiníocóir ÍMAT thú. Is féidir
leat Seirbhís moChúrsaí na gCoimisinéirí Ioncaim a úsáid chun teacht ar
Sheirbhísí ar Líne ÍMAT. Is féidir leat clárú freisin do phost nua nó do
phinsean príobháideach ar líne.

Pointe rochtana aonair í seirbhís moChúrsaí na gCoimisinéirí Ioncaim do
sheirbhísí ar líne slána.

Is féidir leat teacht ar sheirbhís moChúrsaí na gCoimisinéirí Ioncaim ar líne
nó ar ghléasanna móibíleacha agus táibléid trí úsáid a bhaint as RevApp na
gCoimisinéirí Ioncaim.

I gcás daoine féinfhostaithe, gnólachtaí agus gairmithe cánach, cuireann na
Coimisinéirí Ioncaim seirbhís ar líne ar fáil ar a dtugtar ROS (Seirbhís ar
Líne na gCoimisinéirí Ioncaim).

##  Seirbhísí ÍMAT

Más cáiníocóir ÍMAT thú, is féidir leat teacht ar Sheirbhísí ÍMAT trí
moChúrsaí. A luaithe a bhíonn tú cláraithe, is féidir leat:

  * Féachaint ar do thaifead cánach 
  * Réimse creidmheasanna cánach a éileamh 
  * Iarratas a dhéanamh ar aisíocaíochtaí cánach, costais sláinte san áireamh 
  * Ioncam breise a fhógairt 
  * Post nó pinsean nua a chlárú 
  * Iarraidh ar athbhreithniú ar dhliteanas cánach do bhlianta roimhe seo 
  * Creidmheasanna a athleithdháileadh idir tú féin agus do chéile nó páirtnéir sibhialta 
  * Faoiseamh cánach a éileamh ar réadmhaoin a athchóiriú faoin Dreasacht Athchóirithe Tí 
  * Iarratas a dhéanamh ar an scéim um Chabhair chun Ceannach scéim 
  * Do Cháin Mhaoine Áitiúil a chomhdú nó a íoc 
  * Costas Cáin Chláraithe Feithiclí a mheas 
  * Comhfhreagras a cuireadh faoi bhráid na gCoimisinéirí Ioncaim a rianú 
  * D’Achoimre ar Shonraí Fostaíochta a fhéachaint agus a chur i gcló 
  * Íocaíochtaí tacaíochta COVID-19 a fuair tú in 2020 a fhéachaint: SAF, an SFSP nó ÍDP 
  * Athbhreithniú a dhéanamh ar do Réamhráiteas Deireadh Bliana 
  * Fáltais a thaifeadadh agus a bhainistiú do do chuid costas. 

Ní gá duit éilimh pháipéir a sheoladh ar aghaidh nuair a sheolann tú
idirbheart trí moChúrsaí. Caithfidh tú fáltais a choimeád, áfach, ar feadh 6
bliana mar gheall go n-iarrfaidh na Coimisinéirí Ioncaim ar fhéachaint orthu
níos déanaí. Is féidir leat taifead leictreonach de d’fháltais a choimeád ar
moChúrsaí trí úsáid a bhaint as seirbhís rianaire fáltas na gCoimisinéirí
Ioncaim.

Nuair a sheoltar idirbheart ar aghaidh trí úsáid a bhaint as moChúrsaí,
déanfar é a aithint láithreach agus cuirfear taifead buan den idirbheart i
gcuntas.

Tá Seirbhísí ÍMAT ar fáil don bhliain reatha agus do na 4 bliana roimhe seo.

##  Poist agus Pinsin

Má tá tú ag tosú ag oibriú, ceadaíonn an tseirbhís Post agus Pinsean ar líne i
moChúrsaí duit do phost nua a chlárú leis na Coimisinéirí Ioncaim. Tá sí ar
fáil, chomh maith, in ROS. Cuirtear ar fáil í do dhaoine:

  * Atá ag tosú a gcéad phoist sa bhliain chánach reatha (a gcéad phost riamh in Éirinn san áireamh) 
  * A bhfuil a bpost á athrú acu agus nach bhfuil a n-iarphost i dtaifid na gCoimisinéirí Ioncaim a thuilleadh 
  * A bhfuil post eile á thosú acu anuas ar a bpríomhphost 
  * A bhfuil íocaíochtaí á bhfáil acu le déanaí ó phinsean príobháideach 

Nuair atá na sonraí faoi do phost nua nó do phinsean príobháideach cláraithe
agat, seolfaidh na Coimisinéirí Ioncaim deimhniú creidmheasanna cánach chuig
d’fhostóir ina dtaispeántar na creidmheasanna cánach a asbhaineann d’fhostóir
ó do bhille cánach.

##  Conas iarratas a dhéanamh

Chun teacht ar Sheirbhísí ÍMAT ar líne, caithfidh tú clárú le Seirbhís
moChúrsaí na gCoimisinéirí Ioncaim.

##  Teagmháil

Chun teacht ar eolas breise agus tacaíocht, féach treoracha cabhrach moChúrsaí
na gCoimisinéirí Ioncaim.

_**Dáta an Leasaithe Deireanaigh:** 16 Feabhra 2022 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax/online-services-for-paye-
taxpayers/?utm_source=sharebutton_facebook) [
](https://twitter.com/intent/tweet/?text=Seirbh%C3%ADs%C3%AD%20ar%20l%C3%ADne%20do%20ch%C3%A1in%C3%ADoc%C3%B3ir%C3%AD%20%C3%8DMAT&url=https://www.citizensinformation.ie/ga/money-
and-tax/tax/income-tax/online-services-for-paye-
taxpayers/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax/online-services-for-paye-
taxpayers/?utm_source=sharebutton_whatsapp) [
](mailto:?subject=Seirbh%C3%ADs%C3%AD%20ar%20l%C3%ADne%20do%20ch%C3%A1in%C3%ADoc%C3%B3ir%C3%AD%20%C3%8DMAT&body=https://www.citizensinformation.ie/ga/money-
and-tax/tax/income-tax/online-services-for-paye-
taxpayers/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Conas do cháin a athbhreithniú do cháiníocóirí ÍMAT_ ](/ga/money-and-tax/tax/income-tax/how-to-review-your-paye-tax/)

Conas a sheiceáil an bhfuil an méid ceart cánach íoctha agat agus cad atá le
déanamh má d’íoc tú an iomarca nó róbheag.

  * [ _Iarratas a dhéanamh ar íocaíochtaí agus seirbhísí leasa shóisialaigh ar line_ ](/ga/social-welfare/irish-social-welfare-system/claiming-a-social-welfare-payment/iarratas-a-dheanamh-ar-iocaiochtai-agus-seirbhisi-leasa-shoisialaigh-ar-line/)

Ligeann suíomh Gréasáin MyWelfare duit iarratas a dhéanamh ar líne ar
íocaíochtaí leasa shóisialaigh agus ar sheirbhísí eile. Teastaíonn cuntas
MyGovID uait chun rochtain a fháil ar sheirbhísí leasa ar líne.

  * [ _Do chearta má cheannaigh tú ar líne ar an 28 Samhain 2022 nó roimhe sin_ ](/ga/consumer/products-and-services-bought-before-november-2022/your-rights-if-you-bought-online-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin ar líne ar an 28 Samhain 2022 nó roimhe.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

