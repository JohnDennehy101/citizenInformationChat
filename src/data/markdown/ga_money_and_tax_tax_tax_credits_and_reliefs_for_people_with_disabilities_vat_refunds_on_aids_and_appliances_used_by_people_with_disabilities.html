English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh do
dhaoine míchumasaithe ](/ga/money-and-tax/tax/tax-credits-and-reliefs-for-
people-with-disabilities/) > Aisíocaíochtaí CBL ar áiseanna agus trealamh in
úsáid ag daoine le míchumais

#  Aisíocaíochtaí CBL ar áiseanna agus trealamh in úsáid ag daoine le
míchumais

  * Réamhrá 
  * Rialacha 
  * Conas iarratas a dhéanamh 
  * Tuilleadh eolais 

##  Réamhrá

Má tá cónaí ort in Éirinn agus má tá míchumas coirp nó meabhrach ort,
d’fhéadfá aisíocaíocht Cáin Bhreisluacha (CBL) a fháil ar áiseanna agus
fearais speisialta áirithe a dteastaíonn uait.

D’fhéadfadh aisíocaíocht a bheith ar fáil freisin do dhuine a íocann as
áiseanna agus fearais atá le húsáid go heisiach ag duine eile atá faoi
mhíchumas.

Is féidir leis an scéim aisíocaíochtaí CBL seo ar áiseanna agus fearais a
bheith i bhfeidhm ar obair oiriúnaithe agus suiteála atá á déanamh chun teach
a dhéanamh níos oiriúnaí do dhuine scothaosta nó do dhuine faoi mhíchumas –
féach ‘Oiriúnaithe tithíochta’ thíos.

Níl feidhm ag an scéim mura ngearrtar CBL ort ar do cheannach. Mar shampla, tá
ráta nialasach CBL i bhfeidhm do chathaoireacha rothaí.

##  Rialacha

Faoin Ordú Cánach Breisluacha (Aisíoc Cánach) (Uimh. 15), 1981, is féidir leat
aisíocaíocht CBL a éileamh ar áiseanna agus fearais a chuidíonn leat
gníomhaíochtaí laethúla a dhéanamh sa bhaile nó ag an obair. Féadfaidh na
Coimisinéirí Ioncaim fianaise leighis ar do mhíchumas a iarraidh.

**Ní** cheadaítear aisíocaíochtaí CBL ar sheirbhísí nó ar chíos áiseanna agus
fearais.

Chun aisíocaíocht CBL a éileamh ní mór duit:

  * Bheith i do chónaí in Éirinn 
  * Bheith faoi mhíchumas 
  * Bheith áiseanna agus trealaimh de dhíth ort chun cabhrú leat le gníomhaíochtaí laethúla 

Caithfidh an cúnamh nó an fearas a bheith faoi úinéireacht an duine faoi
mhíchumas agus a bheith dá n-úsáid eisiach. Má tá an aisíocaíocht CBL á lorg
ag duine eile seachas úsáideoir na háise nó an fhearais, féadfaidh na
Coimisinéirí Ioncaim fianaise a iarraidh gur leis an duine faoi mhíchumas
amháin an cúnamh agus gur chun a úsáide amháin é. Sa chás seo, ní fhéadfaidh
an ceannaitheoir na hearraí a fháil óna ghnó féin.

I measc samplaí d’áiseanna agus d’fhearais incháilithe tá:

  * Áiseanna baile, mar shampla, áiseanna itheacháin agus óil 
  * Folcadáin siúil isteach 
  * Cathaoireacha leithris 
  * Suíocháin ardaithe agus cathaoireacha sonraithe 
  * Leabhair Braille 
  * Gléasanna ardaithe agus ardaitheoirí, lena n-áirítear ardaitheoirí staighre 
  * Áiseanna cumarsáide 

Tá tuilleadh eolais ag na Coimisinéirí Ioncaim ar conas CBL a éileamh ar ais
ar áiseanna agus fearais do dhaoine faoi mhíchumas. **Oiriúnú tithíochta**

Má tá do theach á fheabhsú nó á oiriúnú agat chun é a dhéanamh níos
inrochtana, is féidir go mbeidh tú in ann aisíocaíocht CBL a éileamh ar
chostas na hoibre suiteála agus oiriúnaithe. Féadfaidh tú cáiliú freisin do
dheontas, mar shampla an Deontas Oiriúnaithe Tithíochta do Dhaoine faoi
Mhíchumas, an Scéim Deontais Áiseanna Soghluaisteachta nó an Scéim Chúnamh
Tithíochta do Dhaoine Scothaosta. Léigh tuilleadh faoi deontais agus
scéimeanna tithíochta.

###  Feithicil a cheannach agus a oiriúnú

Is féidir leat éileamh a dhéanamh ar loghadh nó ar aisíocaíocht cánach
clárúcháin feithicle (CCF), aisíocaíocht CBL ar fheithicil a cheannach agus
aisíocaíocht CBL ar an gcostas a bhaineann le feithicil a oiriúnú, suas go
huasmhéid. Is féidir leat tuilleadh eolais a fháil inár ndoiciméad ar
Fhaoiseamh cánach do thiománaithe agus paisinéirí faoi mhíchumas.

##  Conas iarratas a dhéanamh

Is féidir leat iarratas a dhéanamh ar líne ag baint úsáide as r-Aisíocaíochtaí
i seirbhís mo Chuntais nó ROS de chuid na gCoimisinéirí Ioncaim.

Is féidir leat iarratas a dhéanamh freisin tríd an bhFoirm VAT61a (pdf) a
chomhlánú agus é a chur ar ais chuig Lár-Oifig Aisíocaíochtaí na gCoimisinéirí
Ioncaim (féach 'Cá háit a ndéanfaidh mé iarratas' thíos).

Ní mór duit doiciméid tacaíochta a cheangal le d’éileamh - mar shampla,
sonraisc bhunaidh do na hearraí go léir san éileamh nó, i gcás earraí
allmhairithe, admhálacha CBL a íocadh tráth iompórtála. I gcás comhaontú
fruilcheannaigh, beidh ort cóip den chomhaontú agus den sonrasc a chur ar
fáil.

Ní mór duit d’éileamh a dhéanamh laistigh de 4 bliana ó dheireadh na tréimhse
inchánach inar cheannaigh tú an áis nó an fearas. Is iad na tréimhsí inchánach
laistigh de gach bliain:

Tuilleadh eolais

Chun tuilleadh eolais a fháil nó chun aisíocaíocht a éileamh ar chúnamh nó ar
fhearas déan teagmháil le:

  * Eanáir/Feabhra 
  * Márta/Aibreán 
  * Bealtaine/Meitheamh 
  * Iúil/Lúnasa 
  * Meán Fómhair/Deireadh Fómhair 
  * Samhain/Nollaig 

##  Tuilleadh eolais

Chun tuilleadh eolais a fháil nó chun aisíocaíocht a éileamh ar chúnamh nó ar
fhearas déan teagmháil le:

###  Oifig Lárnach na nAisíocaíochtaí

Na Coimisinéirí Ioncaim

Foirgneamh M: TEK II  
Bóthar Ard Mhacha  
Muineachán  
H18 YH59  
Éire

**Teil:** 047 62 100

**Láithreán Gréasáin:** [ http://www.revenue.ie ](http://www.revenue.ie)

_**Dáta an Leasaithe Deireanaigh:** 2 Eanáir 2020 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/tax-credits-and-reliefs-for-people-with-disabilities/vat-refunds-
on-aids-and-appliances-used-by-people-with-
disabilities/?utm_source=sharebutton_facebook) [
](https://twitter.com/intent/tweet/?text=Ais%C3%ADoca%C3%ADochta%C3%AD%20CBL%20ar%20%C3%A1iseanna%20agus%20trealamh%20in%20%C3%BAs%C3%A1id%20ag%20daoine%0A%20%20le%20m%C3%ADchumais&url=https://www.citizensinformation.ie/ga/money-
and-tax/tax/tax-credits-and-reliefs-for-people-with-disabilities/vat-refunds-
on-aids-and-appliances-used-by-people-with-
disabilities/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/tax-credits-and-reliefs-for-people-with-disabilities/vat-refunds-on-
aids-and-appliances-used-by-people-with-
disabilities/?utm_source=sharebutton_whatsapp) [
](mailto:?subject=Ais%C3%ADoca%C3%ADochta%C3%AD%20CBL%20ar%20%C3%A1iseanna%20agus%20trealamh%20in%20%C3%BAs%C3%A1id%20ag%20daoine%0A%20%20le%20m%C3%ADchumais&body=https://www.citizensinformation.ie/ga/money-
and-tax/tax/tax-credits-and-reliefs-for-people-with-disabilities/vat-refunds-
on-aids-and-appliances-used-by-people-with-
disabilities/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Measúnú ar riachtanais do dhaoine faoi mhíchumas_ ](/ga/health/health-services/health-services-for-people-with-disabilities/assessment-of-need-for-people-with-disabilites/)

Forálann an tAcht um Míchumas 2005, i measc nithe eile, go ndéanfar measúnú ar
riachtanais do dhaoine faoi mhíchumas. Faigh amach conas a dhéantar an
measúnú.

  * [ _Seicliosta do dhaoine faoi mhíchumas agus ar a bhfuil galar fadtéarmach_ ](/ga/social-welfare/disability-and-illness/checklist-disability/)

Mearthreoir thagartha do sheirbhísí agus do theidlíochtaí do dhaoine atá faoi
mhíchumas nó ar a bhfuil galair fhadtéarmacha, agus dá dteaghlaigh agus dá
gcúramóirí

  * [ _Rialú seirbhísí cónaithe do dhaoine faoi mhíchumas_ ](/ga/health/health-services/health-services-for-people-with-disabilities/regulation-residential-care-people-with-disabilities/)

Ní foláir go sásaíonn na seirbhísí cónaitheacha do dhaoine le míchumais
caighdeáin áirithe. Is é an tÚdarás um Fhaisnéis agus Cáilíocht Sláinte (HIQA)
a bhíonn freagrach as a gclárúchán agus a gcigireacht.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

