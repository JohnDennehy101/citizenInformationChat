English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Sláinte intinne
](/ga/health/health-services/mental-health/) > Cigirí na Seirbhísí Meabhair-
Shláinte

#  Cigirí na Seirbhísí Meabhair-Shláinte

  * Réamhrá 
  * Feidhmeanna agus cumhachtaí 
  * Gearáin 
  * Cá háit a ndéanfaidh mé iarratas 

##  Réamhrá

An [ Coimisiún Meabhair-Shláinte ](/ga/health/health-services/mental-
health/mental-health-commission/) a cheapann Cigire na Seirbhísí Meabhair-
Shláinte ar sícriatraí comhairleach é, mar a éilítear ag an Acht Meabhair-
Shláinte 2001\. Tá Oifig Chigire na Seirbhísí Meabhair-Shláinte comhdhéanta de
Chigire na Seirbhísí Meabhair-Shláinte agus foireann cigirí cúnta. Is daoine
gairmiúla iad na cigirí cúnta ó raon cúlraí lena n-áirítear altranas, obair
shóisialta, síciatracht, teiripe shaothair agus síceolaíocht chliniciúil.

Déanann Cigire na Seirbhísí Meabhair-Shláinte clár cigireachtaí ar shaoráidí
meabhair-shláinte.

##  Feidhmeanna agus cumhachtaí

Is iad seo a leanas feidhmeanna an Chigire:

  * Cúirt a thabhairt ar gach ionad ceadaithe uair sa bhliain ar a laghad. Is éard is ionad ceadaithe ann ná ospidéal nó saoráid d’othair chónaitheacha chun cóireáil a dhéanamh ar mheabhairghalair nó ar neamhord meabhrach. 
  * Athbhreithniú a dhéanamh ar sheirbhísí meabhair-shláinte gach bliain agus tuairisciú don Choimisiún faoi cháilíocht na cóireála atá á tabhairt do dhaoine atá ag fáil seirbhísí meabhair-shláinte agus gnéithe eile na seirbhísí. 

Tá cumhachtaí éagsúla ag na cigirí dul isteach agus cigireacht a dhéanamh ar
áitrimh, taifid a fháil, doiciméadú agus eolas ar bith eile a fháil ón
bhfoireann oibre agus fianaise atá bainteach leis an gcigireacht, a thogáil
faoi mhionn.

D'fhéadfadh sé go n-iarradh an Coimisinéar ar an gCigire fiosrúchán a dhéanamh
faoi:

  * Aon ionad ceadaithe nó aon áitrimh a gcuirtear seirbhís ar fáil iontu 
  * An cúram agus cóireáil atá dá fháil ag othar faoi leith, bíodh siad deonach nó neamhdheonach 
  * Aon ábhar cuí eile 

Tá [ achoimrí na dtuarascálacha cigireachta
](http://www.mhcirl.ie/Inspectorate_of_Mental_Health_Services/Summary_of_Inspection_Reports/)
ar fáil ar mrcirl.ie.

##  Gearáin

Má bhíonn gearán agat faoi sheirbhís meabhair-shláinte, ba chóir duit ar an
gcéad dul síos, teagmháil a dhéanamh le soláthraí seirbhíse a gceanglaítear
air nó uirthi de réir dlí nós imeachta gearán soiléir a bheith i bhfeidhm faoi
Airteagal 31 de na Rialacháin um an Acht Meabhair-Shláinte 2001 (Ionaid
Cheadaithe) 2006.

Má dhéanann tú teagmháil le haon bhall foirne den Choimisiún Meabhair-Shláinte
maidir le gearán, tabharfar comhairle duit teagmháil a dhéanamh leis an
soláthraí seirbhíse toisc nach láimhseálann an Coimisiún Meabhair-Shláinte le
gearáin aonair.

Má dhéanann tú teagmháil leis an gCoimisiún Meabhair-Shláinte maidir le imní i
ndáil le seirbhís, cuirfear ar aghaidh chuig Cigireacht na Seirbhísí Meabhair-
Shláinte tú más cuí.

Logálann an Chigireacht gach ábhar imní a bhaineann le seirbhísí meabhair-
shláinte agus cuirtear iad sin san áireamh le linn cigireachta.

##  Cá háit a ndéanfaidh mé iarratas

###  Coimisiún Sláinte Mheabhrach

Bóthar Waterloo  
Baile Átha Cliath 4  
Éire

**Teil:** +353 (0)1 636 2400

**Facs:** +353 (0)1 636 2440

**Láithreán Gréasáin:** [ https://www.mhcirl.ie/ ](https://www.mhcirl.ie/)

**R-phost:** [ info@mhcirl.ie ](mailto:info@mhcirl.ie)

_**Dáta an Leasaithe Deireanaigh:** 2 Feabhra 2016 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/mental-health/inspector-of-mental-health-
services/?utm_source=sharebutton_facebook) [
](https://twitter.com/intent/tweet/?text=Cigir%C3%AD%20na%20Seirbh%C3%ADs%C3%AD%20Meabhair-
Shl%C3%A1inte&url=https://www.citizensinformation.ie/ga/health/health-
services/mental-health/inspector-of-mental-health-
services/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/mental-health/inspector-of-mental-health-
services/?utm_source=sharebutton_whatsapp) [
](mailto:?subject=Cigir%C3%AD%20na%20Seirbh%C3%ADs%C3%AD%20Meabhair-
Shl%C3%A1inte&body=https://www.citizensinformation.ie/ga/health/health-
services/mental-health/inspector-of-mental-health-
services/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Seirbhísí meabhairshláinte_ ](/ga/health/health-services/mental-health/mental-health-services/)

Déanann an cháipéis seo cur síos ar na seirbhísí sláinte in Éirinn atá ar fáil
do dhaoine atá ag fulaingt meabhairghalair.

  * [ _Meabhairshláinte agus breoiteacht mheabhrach_ ](/ga/health/health-services/mental-health/mental-health-and-mental-illness/)

Forbhreathnú ar chatagóir mheabhairshláinte, lena n-áirítear naisc le
doiciméid faoi theidlíocht, cúram pobail agus an tAcht Meabhair-Shláinte 2001.

  * [ _An tAcht Meabhair-Shláinte 2001_ ](/ga/health/health-services/mental-health/mental-health-act-2001/)

Thug an tAcht Meabhair-Shláinte 2001 isteach athruithe tábhachtach ar rialacha
faoi ligean isteach chuig ospidéil shíciatracha, ar mhonatóireacht agus
rialacháin ospidéil agus cearta dlíthiúla othar.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

