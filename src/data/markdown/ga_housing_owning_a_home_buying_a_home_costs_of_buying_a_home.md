English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Ag
ceannach tí ](/ga/housing/owning-a-home/) > [ Teach a cheannach
](/ga/housing/owning-a-home/buying-a-home/) > Na costais a bhaineann le teach
a cheannach

#  Na costais a bhaineann le teach a cheannach

  * Réamhrá 
  * Éarlais 
  * Táillí 
  * Árachas 
  * Stampdhleacht 
  * Cáin Mhaoine Áitiúil 

##  Réamhrá

Tá costais eile a bhaineann le ceannacht tí seachas an morgáiste. Is féidir
leo seo a bheith trom go leor, mar sin tá sé tábhachtach iad a bheith curtha
san áireamh roimh dhul ar aghaidh le ceannacht tí.

##  Éarlais

De réir Rialacháin de chuid an Bhainc Cheannais, tá teorannacha ar an méid gur
féidir a fháil mar iasacht mhorgáiste. Is gá iarmhéid an phraghais a íoc mar
éarlais. De ghnáth, bíonn ar cheannaitheoirí ar a laghad 10% den phraghas, nó
fiú níos mó, a íoc mar éarlais. Féach [ Morgáiste a fháil
](/ga/housing/owning-a-home/help-with-buying-a-home/taking-out-a-mortgage/) .

Más [ ó údarás áitiúil an morgáiste ](/ga/housing/owning-a-home/help-with-
buying-a-home/local-authority-mortgages/) , de ghnáth ní mór éarlais 10% den
phraghas ceannaigh a bheith agat.

Más ceannaitheoir céaduaire thú a cheannaíonn teach nuathógtha nó a thógann do
theach féin, b'fhéidir go gcáileoidh tú don dreasacht [ Cabhair le Ceannach
(CLC) ](/ga/housing/owning-a-home/help-with-buying-a-home/help-to-buy-scheme/)
is féidir a úsáid chun cabhrú leat leis an éarlais.

##  Táillí

###  Táillí iasachtóra

D'fhéadfadh na nithe seo a leanas a bheith san áireamh anseo: táille
iarratais; suirbhé an iasachtóra; cuardaithe; costais iasachta morgáiste agus
banna slánaithe chun a chinntiú nach mbeidh caillteanas dhá dhéanamh ag an
iasachtóir má bhíonn air athsheilbh a thógáil ar a áitreabh.

###  Táillí dlí

Níl aon ráta seasta muirear ann le haghaidh [ táillí dlí
](https://www.lawsociety.ie/Public/Legal-guides/You--your-solicitor/Legal-
charges) . Seachas sin, is féidir le haturnaetha rátaí iomaíocha a thairiscint
le haghaidh obair thíolactha - an obair dlí a bhaineann le teach a cheannach.
Féadfaidh siad táille sheasta a ghearradh ort nó céatadán den phraghas
ceannaigh. Is féidir roinnt meastachán a fháil sula ndéanann tú [ cinneadh
faoi ghnólacht dlí ](http://www.lawsociety.ie/Pages/Find-a-Firm/) .

Féadfaidh costais eile a bheith ann a bhaineann leis an bpróiseas dlí lena
n-áirítear táillí na [ clárlainne talún ](/ga/housing/owning-a-home/buying-a-
home/property-deeds/) agus táillí cuardaigh dlí. Bíonn [ CBL ](/ga/money-and-
tax/tax/duties-and-vat/value-added-tax/) iníoctha ar na táillí dlí freisin.

Is féidir leat tuilleadh eolais a fháil faoi chostais dlí agus an fhaisnéis a
chaithfidh d'aturnae a thabhairt duit faoi na muirir seo i [ dTreoir an
Údaráis Rialála Seirbhísí Dlí maidir le Muirir Dlí. ](https://www.lsra.ie/for-
consumers/your-legal-bill-explained/)

###  Táille shuirbhé an cheannaitheora

Más mian leat, is féidir leat do shuirbhé neamhspleách féin ar an maoin a
fháil chun aon lochtanna a aithint. . Tá an suirbhé seo ar leithligh ón
suirbhé a rinne an ghníomhaireacht iasachtaí. Gearrfar táille ar shuirbhé
neamhspleách agus d'fhéadfadh athrú mór a bheith ar an gcostas.

Más mian leat suirbhé neamhspleách a shocrú, is féidir leat suirbhéir a aimsiú
ar shuíomh gréasáin Chumann Suirbhéirí Cairte na hÉireann (SCSI). Is é an SCSI
an comhlacht gairmiúil do shuirbhéirí cairte.

##  Árachas

###  Árachas chosaint mhorgáiste

Tá [ árachas chosaint mhorgáiste ](/ga/housing/owning-a-home/buying-a-
home/insurance-protection-on-mortgages/) deartha le fuílleach do mhorgáiste a
íoc má fhaigheann tú bás sula n-aisíoctar an iasacht go hiomlán. Go
ginearálta, ní mór d’iasachtóirí a chinntiú go bhfuil cosaint mhorgáiste
leordhóthanach agat nuair a fhaigheann tú iasacht le teach a cheannach, ach ní
gá gurb iad sin a shocróidh an t-árachas duit. Ní mar a chéile préimheanna
chuile chomhlacht ach tagann laghdú orthu i gcónaí thar théarma na hiasachta
de réir mar a laghdaítear méid na hiasachta.

Reáchtálann údaráis áitiúla a [ gcomhscéim Árachais um Chosaint Morgáiste
(MPI) ](https://www.sdcc.ie/en/services/housing/buying-your-home/applying-for-
a-local-authority-loan/local-authority-mortgage-protection-insurance-
booklet.pdf) féin agus ní mór do dhaoine a fhaigheann iasachtaí faoi Iasacht
Tithíochta na nÚdarás Áitiúil árachas a thógáil amach tríd an scéim seo. Chun
tuilleadh eolais a fháil air seo, féach na [ Ceisteanna Coitianta ar láithreán
gréasáin Iasachta Tithíochta an Údaráis Áitiúil
](https://localauthorityhomeloan.ie/faq/) .

###  Árachas bhaile

Níl aon dualgas ort de réir an dlí árachas a thabhairt do do theach ach má tá
morgáiste agat, áiteoidh mórchuid na n-iasachtóirí go bhfuil árachas cuí ag do
theach. Go ginearálta, ba cheart go gclúdódh d'árachas tí ábhar chomh maith le
struchtúr do thí. Níl aon oibleagáid ort árachas tí a cheannach ó d'iasachtóir
morgáiste agus tá cead agat siopadóireacht a dhéanamh timpeall. Tá faisnéis
mhionsonraithe ag [ an gCoimisiún um Iomaíocht agus Cosaint Tomhaltóirí (CCPC)
](https://www.ccpc.ie/consumers/housing/home-insurance/) maidir le hárachas
tí.

##  Stampdhleacht

Is cáin í dleacht stampa. Íoctar dleacht stampa nuair a aistríonn tú maoin. Ní
mór duit é a íoc nuair a cheannaíonn tú teach. Tá sé bunaithe ar phraghas
díola deiridh na maoine.

##  Cáin Mhaoine Áitiúil

Agus teach á cheannach agat, féadfaidh sé go mbeidh ort cuid den [ Cháin
Maoine Áitiúil (CMÁ) ](/ga/money-and-tax/tax/housing-taxes-and-reliefs/local-
property-tax/) nó an Cháin Mhaoine Áitiúil (CMÁ) go léir a íoc ag brath ar an
uair a cheannaíonn tú. Gearrtar CMÁ ar gach maoin chónaithe in Éirinn agus tá
sé dlite ar an 1 Samhain gach bliain. Athraíonn an muirear CMÁ do do theach ag
brath ar luach do mhaoine. Ba chóir do d'aturnae an t-eolas CMÁ do do theach
nua a sheiceáil sula gcomhlánaíonn tú an díolachán, lena n-áirítear seiceáil
an bhfuil aon íocaíochtaí nó muirir amuigh dlite ar an maoin.

_**Dáta an Leasaithe Deireanaigh:** 31 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/housing/owning-
a-home/buying-a-home/costs-of-buying-a-home/?utm_source=sharebutton_facebook)
[
](https://twitter.com/intent/tweet/?text=Na%20costais%20a%20bhaineann%20le%20teach%20a%20cheannach&url=https://www.citizensinformation.ie/ga/housing/owning-
a-home/buying-a-home/costs-of-buying-a-home/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/owning-a-
home/buying-a-home/costs-of-buying-a-home/?utm_source=sharebutton_whatsapp) [
](mailto:?subject=Na%20costais%20a%20bhaineann%20le%20teach%20a%20cheannach&body=https://www.citizensinformation.ie/ga/housing/owning-
a-home/buying-a-home/costs-of-buying-a-home/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Na céimeanna a bhaineann le teach a cheannach_ ](/ga/housing/owning-a-home/buying-a-home/steps-involved-buying-a-home/)

Beidh ort ceann de na cinntí is mó i do shaol a dhéanamh nuair a bheidh tú ag
ceannach tí. Breathnaímid anseo ar na nithe nach mór smaoineamh orthu sula
gceannaítear maoin agus an próiseas atá i gceist.

  * [ _Teach údaráis áitiúil a cheannach nó a fháil le hoidhreacht_ ](/ga/housing/local-authority-and-social-housing/buying-or-inheriting-a-local-authority-home/)

Scéimeanna do thionóntaí údaráis áitiúil chun a dtithe nó a n-árasáin a
cheannach ar lascaine. Tá scéim nua ar fáil i 2016.

  * [ _Oifig na mBreithneoirI Costas Dlíthiú_ ](/ga/justice/courts-system/office-of-the-legal-costs-adjudicators/)

Cur síos ar fheidhmeanna oifig an Mháistir Fómhais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

