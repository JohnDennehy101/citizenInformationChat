English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Córas Leasa Shóisialaigh na hÉireann ](/ga/social-welfare/irish-social-
welfare-system/) > [ Árachas Sóisialach (ÁSPC) ](/ga/social-welfare/irish-
social-welfare-system/social-insurance-prsi/) > Fostaíocht pháirtaimseartha
agus árachas sóisialach

#  Fostaíocht pháirtaimseartha agus árachas sóisialach

  * Réamhrá 
  * Rialacha 
  * Rataí 

##  Réamhrá

Tá dliteanas ar fhostaithe páirtaimseartha os cionn 16 bliana d'aois a
shaothraíonn os cionn €38 i gach seachtain ÁSPC ranníocaíochtaí  árachais
shóisialaigh  a dhéanamh. Cinneann nádúr na fostaíochta agus an méid comhlán a
thuilleann an fostaí an méid árachais shóisialaigh atá le híoc, mar sin,
Árachas Sóisialach Pá-Choibhneasa a thugtar air.

Mar fhostaí páirtaimseartha, tá seans ann nach bhfuil an t-uasmhéid
ranníocaíochtaí ÁSPC á déanamh agat gach bliain. Tosaíonn an bhliain chánach
ar 1 Eanáir gach bliain agus mar sin tosaíonn an tseachtain ranníocaíochta
(ÁSPC) ar an lá céanna, 1 Eanáir. Mar sin, féadann an _tseachtain oibre ÁSPC_
a bheith éagsúil ón _seachtain ranníocaíochta_ . Má tá tú i bhfostaíocht
pháirtaimseartha, tá sé tábhachtach go dtabharfá suntas de seo mar d'fhéadfadh
sé tionchar a imirt ar do theidlíochtaí leasa shóisialaigh laistigh den chóras
árachais shóisialaigh.

##  Rialacha

Go ginearálta, íocann tú ranníocaíocht ÁSPC bunaithe ar gach seachtain
ranníocaíochta ÁSPC ina n-oibríonn tú. Is gá go bhfuil tú ag obair **ar a
laghad lá amháin i ngach seachtain ranníocaíochta ÁSPC** chun ranníocaíocht a
íoc.

Má tá pátrún de sheachtain ag obair, seachtain gan obair agat, seans go
gcaillfidh tú líon ranníocaíochtaí más í an tseachtain nach bhfuil tú ag obair
an tseachtain chéanna ranníocaíochta ÁSPC. Is féidir seo tarlú má oibríonn tú
cúig lá gach re seachtain (cuir i gcás Luan go hAoine) nó má oibríonn tú
seachtain scoilte, cuir i gcás Céadaoin go hAoine seachtaine amháin, agus ina
dhiaidh Luan agus Máirt. Braitheann sé uile ar lá tosaithe den tseachtain
ranníocaíochta ÁSPC, atá bunaithe ar an lá a thiteann an chéad lá do mhí
Eanáir amach gach bliain.

**Sampla: Ritheann an tseachtain ÁSPC ranníocaíochta ón Luan**

I mbliain nuair a thiteann an chéad lá d'Eanáir amach ar Luan, is ansin a
thosaíonn gach seachtain ranníocaíochta ÁSPC sa bhliain sin ón Luan go dtí an
Domhnach ina dhiaidh. Más é do phátrún oibre, seachtain ag obair/seachtain gan
a bheith ag obair, cailleann tú amach ag íoc ÁSPC gach dara seachtain
ranníocaíochta ÁSPC, mar nach bhfuil tú ag obair ar chor ar bith sna
seachtainí sein. Sa chás seo, ní íocfá ach díreach 26 ranníocaíochtaí sa
bhliain.

Mar an gcéanna, más é do phátrún Luan go hAoine, le seachtain amháin gan a
bheith ag obair, d'íocfá 39 ranníocaíochtaí sa bhliain.

Mar sin féin, má oibríonn tú Céadaoin go hAoine in aon tseachtain amháin, agus
an Luan agus an Mháirt ina dhiaidh, íocfaidh tú na 52 ranníocaíochtaí sa
bhliain, mar bheifeá ag obair gach seachtain ranníocaíochta ÁSPC gach Luan-
Domhnach.

**An cás i 2022**

I 2022, thit 1 Eanáir Dé Sathairn rud a chiallaíonn go ritheann gach seachtain
ranníocaíochta PRSI ón Satharn go dtí an Aoine. Má éilíonn do shocrú oibre
páirtaimseartha go n-oibríonn tú cuid de gach seachtain idir na laethanta Luan
go hAoine, gheobhaidh tú do 52 ranníocaíocht PRSI iomlán do 2022.

**2022:** Ritheann seachtain ranníocaíochta PRSI ón Satharn

**Pátrún oibre 2022  
** |  **Ranníocaíochtaí uasta iomlána** **ÁSPC** **don bhliain 2022**  
---|---  
Lánaimseartha  |  52   
4 lá gach seachtain  |  52   
3 seachtaine ag oibriú/1 sheachtain saor on obair  (ó Luan go hAoine)  |  39   
Lá oibre 9am - 3pm (ó Luan go hAoine)  |  52   
3 lá (na laethanta céanna gach seachtain)  |  52   
2 lá (na laethanta céanna gach seachtain)  |  52   
1 lá (an lá céanna gach seachtain)  |  52   
Maidineacha amháin  |  52   
Tráthnóntaí amháin  |  52   
Seachtain ag obair/ Seachtain gan obair (Luan go hAoine)  |  26   
  
**Staid sna blianta roimhe seo nuair a thit 1 Eanáir ar laethanta éagsúla**

I 2021, thit 1 Eanáir Dé hAoine a chiallaigh gur rith gach seachtain
ranníocaíochta PRSI ó Dé hAoine go Déardaoin. Má éilíonn do shocrú oibre
páirtaimseartha go n-oibríonn tú cuid de gach seachtain idir na laethanta Luan
go Satharn, beidh do 52 ranníocaíocht PRSI iomlán faighte agat do 2021.

In 2020, thit 1 Eanáir Dé Céadaoin rud a chiallaíonn go ritheann gach
seachtain ranníocaíochta PRSI ón gCéadaoin go dtí an Máirt. Má éilíonn do
shocrú oibre páirtaimseartha go n-oibríonn tú cuid de gach seachtain idir na
laethanta Luan go Satharn, gheobhaidh tú do 52 ranníocaíocht PRSI iomlán do
2020.

In 2019, thit 1 Eanáir Dé Máirt. Ciallaíonn sé seo go ritheann gach seachtain
ranníocaíochta PRSI ó Mháirt go Luan. Má éilíonn do shocrú oibre
páirtaimseartha go n-oibríonn tú cuid de gach seachtain idir Dé Máirt agus Dé
Luain, beidh do 52 ranníocaíocht PRSI iomlán agat do 2019\.

In 2018, thit 1 Eanáir Dé Luain a chiallaigh gur rith gach seachtain
ranníocaíochta PRSI ó Luan go Domhnach. Má éilíonn do shocrú oibre
páirtaimseartha go n-oibríonn tú cuid de gach seachtain idir na laethanta Luan
go Domhnach, beidh do 52 ranníocaíocht PRSI iomlán faighte agat do 2018\.

**2021**

**Pátrún oibre 2021  
** |  **Ranníocaíochtaí uasta iomlána** **ÁSPC** **don bhliain 2021**  
---|---  
Lánaimseartha  |  52   
4 lá gach seachtain  |  52   
3 seachtaine ag oibriú/1 sheachtain saor on obair  (ó Luan go hAoine)  |  52   
Lá oibre 9am - 3pm (ó Luan go hAoine)  |  52   
3 lá (na laethanta céanna gach seachtain)  |  52   
2 lá (na laethanta céanna gach seachtain)  |  52   
1 lá (an lá céanna gach seachtain)  |  52   
Maidineacha amháin  |  52   
Tráthnóntaí amháin  |  52   
Seachtain ag obair/ Seachtain gan obair (Luan go hAoine)  |  52   
  
**2020**

**Pátrún oibre 2020** |  **Ranníocaíochtaí uasta iomlána ÁSPC** **don bhliain 2020**  
---|---  
Lánaimseartha  |  52   
4 lá in aghaidh na seachtaine  |  52   
3 seachtaine ag oibriú/1 sheachtain saor on obair  (ó Luan go hAoine)  |  52   
Lá oibre 9am - 3pm (ó Luan go hAoine)  |  52   
3 lá (na laethanta céanna gach seachtain)  |  52   
2 lá (na laethanta céanna gach seachtain  |  52   
1 lá amháin (an lá céanna gach seachtain)  |  52   
Maidineacha amháin  |  52   
Tráthnónta amháin  |  52   
Seachtain oibre ag oibriú/saor ón obair  (ó Luan go hAoine)  |  52   
  
###  2019

**Pátrún oibre 2019** |  **Ranníocaíochtaí uasta iomlána** **ÁSPC** **don bhliain 2019**  
---|---  
Lánaimseartha  |  52   
4 lá gach seachtain  |  52   
3 seachtaine ag oibriú/1 sheachtain saor on obair  (ó Luan go hAoine)  |  52   
Lá oibre 9am - 3pm (ó Luan go hAoine)  |  52   
3 lá (na laethanta céanna gach seachtain)  |  52   
2 lá (laethanta céanna gach seachtain)  |  52   
1 lá (an lá céanna gach seachtain)  |  52   
Maidineacha amháin  |  52   
Tráthnóntaí amháin  |  52   
Seachtain oibre ag oibriú/saor ón obair (ó Luan go hAoine)  |  52   
  
**2018**

**Pátrún oibre 2018** |  **Ranníocaíochtaí uasta iomlána ÁSPC** **don bhliain 2018**  
---|---  
Lánaimseartha  |  52   
4 lá gach seachtain  |  52   
3 seachtaine ag oibriú/1 sheachtain saor on obair  (ó Luan go hAoine)  |  39   
Lá oibre 9am - 3pm (ó Luan go hAoine)  |  52   
3 lá (na laethanta céanna gach seachtain)  |  52   
2 lá (na laethanta céanna gach seachtain)  |  52   
1 lá (an lá céanna gach seachtain)  |  52   
Maidineacha amháin  |  52   
Tráthnóntaí amháin  |  52   
Seachtain oibre ag oibriú/saor ón obair (ó Luan go hAoine)  |  26   
  
##  Rataí

Nuair atáthar ag ríomh an ráta ÁSPC go gcaithfidh tú agus d'fhostóir a íoc
déantar do thuillimh iomlán a roinnt faoi líon na seachtainí ranníocaíochta
nuair a bhí tú ag obair.  Faigh tuilleadh eolais anseo mar gheall ar do
dhliteanas le hÁSPC a íoc  .

Má thuilleann tú idir €38 agus €352 ní gá duit ÁSPC a íoc. Ach sa chás seo, is
é an fostóir a íocann an tÁSPC.  Faigh tuilleadh eolais anseo faoin dualgas
atá ar an bhfostóir árachas sóisialach a íoc  .

_**Dáta an Leasaithe Deireanaigh:** 10 Eanáir 2022 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/irish-social-welfare-system/social-insurance-prsi/part-time-work-and-
social-insurance-prsi/?utm_source=sharebutton_facebook) [
](https://twitter.com/intent/tweet/?text=Fosta%C3%ADocht%20ph%C3%A1irtaimseartha%20agus%20%C3%A1rachas%20s%C3%B3isialach&url=https://www.citizensinformation.ie/ga/social-
welfare/irish-social-welfare-system/social-insurance-prsi/part-time-work-and-
social-insurance-prsi/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/irish-social-welfare-system/social-insurance-prsi/part-time-work-and-
social-insurance-prsi/?utm_source=sharebutton_whatsapp) [
](mailto:?subject=Fosta%C3%ADocht%20ph%C3%A1irtaimseartha%20agus%20%C3%A1rachas%20s%C3%B3isialach&body=https://www.citizensinformation.ie/ga/social-
welfare/irish-social-welfare-system/social-insurance-prsi/part-time-work-and-
social-insurance-prsi/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cearta oibrithe páirtaimseartha_ ](/ga/employment/types-of-employment/rights-of-part-time-workers/)

Tá cearta fostaíochta áirithe ag oibrithe páirtaimseartha faoin tAcht um
Chosaint Fostaithe (Obair Pháirtaimseartha) 2001.

  * [ _Árachas Sóisialach Pá-Choibhneasa (ÁSPC)_ ](/ga/social-welfare/irish-social-welfare-system/social-insurance-prsi/arachas-soisialach-pa-choibhneasa/)

Má íocann tú ÁSPC, féadann tú teidlíocht ar shochair leasa shóisialaigh
áirithe. Cuireann an dlí d’fhostóir freagrach as ÁSPC. Míníonn an doiciméad
seo dualgas d’fhostóra ÁSPC a íoc.

  * [ _Oibrithe forbartha deonacha thar lear agus árachas sóisialta_ ](/ga/moving-country/moving-abroad/working-abroad/voluntary-development-work-abroad-and-social-insurance/)

D'fhéadfadh sé go mbeadh saoránaigh Éireannacha atá am caite acu ag obair i
dtír atá ag forbairt, in ann ranníocaíochtaí creidiúnaithe árachais
shóisialaigh a fháil maidir leis an tréimhse a chaith siad ag obair thar lear
chomh maith le haon tréimhse ullmhúcháin roimh ré.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

