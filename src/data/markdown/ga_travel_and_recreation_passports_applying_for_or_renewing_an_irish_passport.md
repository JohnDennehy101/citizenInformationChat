English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Pasanna ](/ga/travel-and-recreation/passports/) > Conas
iarratas a dhéanamh ar do chéad phas Éireannach mar dhuine fásta

#  Conas iarratas a dhéanamh ar do chéad phas Éireannach mar dhuine fásta

  * Réamhrá 
  * Seirbhís Pas Ar Líne 
  * Iarratas a dhéanamh tríd An Post le Post Passport 
  * Iarratas a dhéanamh go pearsanta 
  * Táillí ar phasanna 
  * Cad iad na doiciméid atá de dhíthorm? 
  * Cé chomh fada is a thógfaidhm'iarratas ar phas? 
  * Teagmhálacha Úsáideacha 

##  Réamhrá

Míníonn an doiciméad seo conas iarratas a dhéanamh ar do chéad phas
Éireannach, má tá tú os cionn 18 mbliana d'aois.

Má eisíodh do phas roimhe sin nuair a bhí tú i do leanbh agus mura bhfuil sé
éagtha go fóill (nó níl sé éagtha ach le déanaí), meastar gur iarratas
athnuachana é d'iarratas agus ní iarratas céaduaire é.

Molann Seirbhís na bPasanna go láidir duit iarratas a dhéanamh ar do phas **8
seachtaine ar a laghad roimh do dháta taistil** má tá tú ag déanamh iarratais
tríd an bpost agus 20 lá ar a laghad má dhéanann tú iarratas ar líne.

Is féidir leat iarratas a dhéanamh ar phas má tá tú 18 mbliana d'aois nó níos
sine. Má tá tú faoi bhun18, caithfidh tú toiliú do bheirt tuismitheoirí nó do
chaomhnóra/chaomhnóirí i scríbhinn a fháil chun do phas féin a fháil - is
féidir leat tuilleadh eolais a fháil inár ndoiciméad maidir le [ pasanna do
leanaí ](/ga/travel-and-recreation/passports/passports-for-children/) .

Is féidir leat tuilleadh eolais a fháil freisin ar [ phas caillte nó goidte a
athsholáthar ](/ga/travel-and-recreation/passports/replacing-a-lost-or-stolen-
irish-passport/) agus conas [ do phas a athnuachan ](/ga/travel-and-
recreation/passports/renewing-an-irish-passport/) .

Is féidir leat iarratas a dhéanamh ar do chéad phas Éireannach:

  * Ar líne, trí Pas Ar Líne 
  * Tríd an bpost, trí Post Passport 

##  Seirbhís Pas Ar Líne

Is féidir leat an tseirbhís Pas Ar Líne a úsáid chun iarratas a dhéanamh ar do
chéad phas Éireannach ó áit ar bith ar domhan.

Teastaíonn rochtain a bheith agat ar phrintéir le haghaidh do chéad iarratas
ar phas. Ní mór duit a bheith in ann an táille a íoc le cárta creidmheasa nó
le cárta dochair freisin. Ní mór duit doiciméid bhunaidh a sheoladh chuig
Seirbhís na bPasanna tar éis duit do phróiseas iarratais ar líne a chríochnú.

###  Grianghraif Dhigiteacha

Ní mór duit grianghraf digiteach a chur isteach mar chuid d'iarratas. Is
féidir leat é seo a dhéanamh ar 3 bhealach:

  * Iarr ar sholáthraí grianghraf rannpháirteach do ghrianghraf a thógáil, tabharfaidh sé cód uathúil duit le cur ar d'iarratas ar líne. 
  * Iarr ar sholáthraí grianghraf rannpháirteach do ghrianghraf a thógáil, agus iarr air é a chur ar ríomhphost chugat, nó an grianghraf a shábháil ar fheiste USB, nó modh stórála eile. Caithfidh tú rochtain a bheith agat ar an ngrianghraf agus d'iarratas ar líne á chríochnú agat 
  * Tóg grianghraf sa bhaile le ceamara digiteach nó le fón cliste. Caithfidh an grianghraf d'íomhá ón choim aníos a thaifeadadh. 

Is féidir leat tuilleadh a léamh faoi na riachtanais grianghraf don tseirbhís
Pas Ar Líne.

###  D'aitheantas a Chruthú

  * Nuair a bheidh d'iarratas ar líne críochnaithe agat, iarrfar ort Foirm Fíoraithe Aitheantais a phriontáil 
  * Má tá iarratas á dhéanamh agat in Éirinn, ní mór do bhall den Gharda Síochána an fhoirm seo a shíniú. 
  * Má tá iarratas á dhéanamh agat ó thar lear, is féidir le [ gairmí ón liosta ar shuíomh Pas Ar Líne ](https://www.dfa.ie/passports/how-to-get-your-application-witnessed/) , nó ar an bhfoirm fíoraithe féin, an fhoirm a fhianú. 

###  Doiciméid a sheoladh

Nuair a bheidh an t-iarratas críochnaithe agat, iarrfar ort Leathanach
Clúdaigh Iarratais a phriontáil. Liostóidh sé seo na doiciméid nach mór duit a
sheoladh chuig Seirbhís na bPasanna. Ní mór do gach doiciméad a sheoltar a
bheith ina dhoiciméad bunaidh. Molann Seirbhís na bPasanna duit modh slán
postála a úsáid chun do dhoiciméid a sheoladh. Cruthaítear lipéad postais mar
chuid d'iarratas (má tá iarratas á dhéanamh agat in Éirinn).

Má tá tú ag déanamh iarratais ó thar lear, ba cheart duit seirbhís iontaofa
poist a úsáid. I roinnt tíortha, níl na seirbhísí poist áitiúla iontaofa. Sa
chás seo, is féidir leat do dhoiciméid a chur isteach ag an Ambasáid
Éireannach is gaire duit.

Tá tuilleadh eolais faoi na doiciméid a chaithfidh tú a sheoladh thíos.

Is féidir leat [ Ceisteanna Coitianta
](https://www.dfa.ie/passportonline/onlinefaqs/) a léamh faoin tseirbhís
leathnaithe Pas Ar Líne.

##  Iarratas a dhéanamh tríd An Post le Post Passport

Is seirbhís é [ Post Passport
](http://www.anpost.ie/AnPost/MainContent/Personal+Customers/Sending+Mail/Speed/Passport+Express/)
a chuireann An Post ar fáil.

Más saoránach Éireannach atá ina chónaí in Éirinn é do leanbh, ba chóir duit
foirm APS 1 a chomhlánú. Ní féidir faoi láthair leagan páipéir den fhoirm
iarratais a íoslódáil

###  Grianghraif

Ní mór duit 4 ghrianghraf chomhionanna de do leanbh a tógadh le déanaí a chur
isteach le d'iarratas. Ba chóir [ d'fhinné an iarratais
](https://www.dfa.ie/passports/how-to-get-your-application-witnessed/) dhá
cheann de na grianghraif seo a shíniú ar a gcúl. Ba chóir don fhinné an uimhir
fhoirm a thaispeántar i gcuid 9 den fhoirm iarratais a scríobh ar an dá
ghrianghraf sínithe. Má tá tú ag déanamh iarratais ar do phas in Éirinn
caithfidh an finné a bheith ina b(h)all den Gharda Síochána.

Tá [ eolas ar ghrianghraif pas atá níos mionsonraithe ar fáil
](https://www.dfa.ie/passportonline/passportexpressphotoguidelines/) .

###  Post Passport thar lear

Soláthraíonn roinnt brainsí de chuid [ Oifig an Phoist sa Ríocht Aontaithe an
tseirbhís Post Passport (pdf)
](https://www.dfa.ie/media/dfa/howtogetapassportpdfs/nipx-list-16-nov-07-for-
website.pdf) .

Tá [ oifig an phoist ](https://www.dfa.ie/passports/passport-express/#uk) sa
Bhreatain Mhór a thairgeann Post Passport (Glaschú, Cardiff agus Learpholl).

Má tá tú ag déanamh iarratais ó thar lear, tá catagóirí oiriúnacha finné
liostáilte ar an bhfoirm iarratais. Ba chóir don fhinné a uimhir theagmhála i
rith an lae a lua ar an bhfoirm iarratais mar d'fhéadfadh sé go mbeadh sé seo
le deimhniú ag an tSeirbhís Pasanna nó ag an ambasáid nó ag an gconsalacht
ábhartha.

##  Iarratas a dhéanamh go pearsanta

Ní mholtar iarratas a dhéanamh go díreach chuig Oifig na bPasanna le haghaidh
chéad phas do linbh.

Tá an tseirbhís chuntair in Oifig na bPasanna ceaptha le freastal ar dhaoine a
dteastaíonn uathu a bpasanna a athnuachan go práinneach, agus gan go leor ama
acu chun iarratas a dhéanamh ar bhealaí eile.

Má tá tú i do chónaí i dtír nach bhfuil Post Passport ná Pas Ar Líne ar fáil
duit, is féidir leat iarratas a dhéanamh ar phas Éireannach go pearsanta nó
trí iarratas a sheoladh trí ghnáthphost nó post cláraithe chuig an ambasáid nó
an chonsalacht Éireannach is gaire duit. Úsáidtear foirm APS 2.

Ní féidir leat an fhoirm iarratais a íoslódáil. Is féidir leat an fhoirm
iarratais a fháil ó ambasáid nó ó chonsalacht na hÉireann sa tír ina bhfuil
cónaí ort (nó ón ambasáid nó ón gconsalacht is gaire).

##  Táillí ar phasanna

**Pas caighdeánach 10 mbliana 34 leathanach**

Pas Ar Líne - € 75 (+ €15 postas má chónaíonn tú lasmuigh d'Éirinn)

Post Passport - € 80 (+táille € 9.50)

Go pearsanta - €95

**Pas mór 10 mbliana 66 leathanach**

  * Pas Ar Líne - € 105 (+ €15 postas má chónaíonn tú lasmuigh d'Éirinn) 
  * Post Passport - € 110 (+táille € 9.50) 
  * Go pearsanta - €125 

Chomh maith leis sin, cuireann An Post rogha 'Iarratas Teaghlaigh' ar fáil
inar féidir suas le 4 iarratas ar phasanna a chur isteach i gclúdach amháin.
Is í an táille bhreise ar Iarratas Teaghlaigh ná €16.

##  Cad iad na doiciméid atá de dhíthorm?

Ní mór duit na nithe seo a leanas a chur isteach le d'fhoirm iarratais:

  * Do dheimhniú breithe sibhialta iomlán 
  * Do dheimhniú pósta shibhialta nó páirtnéireachta sibhialta (má athraigh tú do shloinne) 
  * Cruthúnas ar sheoladh 
  * Cruthúnas ar ainm 
  * Cóip de do Chárta Seirbhísí Poiblí nó den bundoiciméad aitheantais fótagrafaigh eisithe ag an rialtas 
  * Má tá tú i do chónaí i dTuaisceart Éireann nó thar lear, ní mór duit pas bunaidh, cárta aitheantais náisiúnta, cárta slándála sóisialta a sholáthar; nó cóip dheimhnithe de do cheadúnas tiomána 

B'fhéidir go mbeadh ort doiciméid bhreise a sheoladh chomh maith leo siúd atá
liostaithe thuas ag brath ar do chás áirithe.

###  Doiciméid Bhreise

Má rugadh tú t **har lear do thuismitheoir a rugadh in Éirinn nó i dTuaisceart
Éireann** \- ba chóir duit na rudaí seo a sheoladh freisin:

  * Deimhniú breithe do thuismitheoir a rugadh in Éirinn 
  * Deimhniú phósadh sibhialta do thuismitheoirí (más bainteach) 

Má bhfuair tú do **shaoránacht Éireannach trí eadóirsiú** \- ba chóir duit na
rudaí seo a sheoladh freisin

  * Do dheimhniú eadóirseachta bunaidh 
  * Do phas eachtrach bunaidh (má tá sé ar fáil). 

Má bhfuair tú do **shaoránacht Éireannach tríd an bpróiseas cláraithe breithe
coigríche** – ba chóir duit na rudaí seo a sheoladh freisin:

  * Do dheimhniú iontrála ar Chlár na mBhreitheanna Coigríche 
  * Do phas eachtrach 

Más rud é gur uchtaíodh tú – ba chóir duit na rudaí seo a sheoladh freisin:

  * Do dheimhniú iontrála sa Chlár um Uchtuithe Idir Tíortha(Má uchtaíodh tú thar lear, ní mór d’uchtáil a chur ar Chlár na nUchtálacha idir Tíortha) 
  * Do dheimhniú pósta shibhialta nó páirtnéireachta sibhialta (má athraigh tú do shloinne) 
  * Deimhniú breithe nó pas Éireannach do thuismitheora uchtála 
  * Do dheimhniú uchtála 

Má bhfuair tú do shaoránacht Éireannach **trí shaoránacht iarphósta** \- ba
chóir duit na rudaí seo a sheoladh freisin:

  * Do dheimhniú iarphósta (ní mór é seo a bheith eisithe roimh 30 Samhain 2005) 

**Mura bhfuil do chuid doiciméad i mBéarla ní mór duit leaganacha Béarla
deimhnithe a sholáthar freisin, iad aistriú ag aistritheoir cláraithe.**

Is féidir le hOifig na bPasanna doiciméid bhreise a lorg agus/nó iarratasóirí
a chur faoi agallamh.

Is féidir leat d [ eimhnithe breithe, pósta, páirtnéireachta sibhialta agus
uchtála a ordú ó ](https://www2.hse.ie/services/births-deaths-and-
marriages/get-certificates/ordering-certificates.html) FSS.

Is féidir leat [ deimhniú iontrála i gClár na nUchtálacha Idirthíortha a ordú
](https://aai.gov.ie/en/who-we-are/inter-country/rica.html) ón Údarás Uchtála.

Tá eolas maidir le [ conas deimhniú cláraithe breithe coigríche a fháil
](https://www.dfa.ie/citizenship/born-abroad/) ar fáil ar láithreán gréasáin
na Roinne Gnóthaí Eachtracha agus Trádála.

##  Cé chomh fada is a thógfaidhm'iarratas ar phas?

Críochnaítear iarratais **ar líne** laistigh de thart ar 20 lá oibre.

Má tá tú ag athnuachan tríd an tseirbhís **Post Passport** , ba chóir duit 8
seachtaine ar a laghad a fhágáil chun d'iarratas a phróiseáil (gan amanna
postais san áireamh). Is féidir an tréimhse seo a bheith níos faide ag amanna
áirithe den bhliain mar gheall ar líon méadaithe na n-iarratas.

Seiceáil láithreán gréasáin na Seirbhíse Pasanna le haghaidh na n-amanna
próiseála reatha.

###  Dul chun cinn d'iarratas ar phas a rianú

Cuireann Seirbhís na bPasanna Seirbhís Rianaithe Pasanna ar fáil, a ligeann
duit stádas d'iarratais a sheiceáil ar líne. Chun é seo a dhéanamh, ní mór
duit an uimhir iarratais ó d'fhoirm a bheith agat (i gcúinne uachtarach na
láimhe clé den fhoirm) chun é seo a dhéanamh.

###  An Pas a Shíniú

Nuair a fhaigheann tú do phas, ba chóir duit é a shíniú. Más pas linbh é, ba
chóir don leanbh é a shíniú. Mura bhfuil an páiste in ann a (h)ainm a shíniú,
ba chóir é a fhágáil folamh.

##  Teagmhálacha Úsáideacha

Is féidir leat t [ eagmháil a dhéanamh leis an tSeirbhís Pasanna ar an nguthán
nó tríd an idirlíon ](https://www.dfa.ie/passports/contact/) . Is féidir leat
[ coinne a dhéanamh freisin chun d'iarratas ar phas a chur isteach go
pearsanta. ](https://www.passportappointments.ie/)

_**Dáta an Leasaithe Deireanaigh:** 3 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/passports/applying-for-or-renewing-an-irish-
passport/?utm_source=sharebutton_facebook) [
](https://twitter.com/intent/tweet/?text=Conas%20iarratas%20a%20dh%C3%A9anamh%20ar%20do%20ch%C3%A9ad%20phas%20%C3%89ireannach%20mar%20dhuine%20%20f%C3%A1sta&url=https://www.citizensinformation.ie/ga/travel-
and-recreation/passports/applying-for-or-renewing-an-irish-
passport/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/passports/applying-for-or-renewing-an-irish-
passport/?utm_source=sharebutton_whatsapp) [
](mailto:?subject=Conas%20iarratas%20a%20dh%C3%A9anamh%20ar%20do%20ch%C3%A9ad%20phas%20%C3%89ireannach%20mar%20dhuine%20%20f%C3%A1sta&body=https://www.citizensinformation.ie/ga/travel-
and-recreation/passports/applying-for-or-renewing-an-irish-
passport/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Pas Éireannach a athnuachan mar Dhuine Fásta_ ](/ga/travel-and-recreation/passports/renewing-an-irish-passport/)

Gnáthaimh iarratais a bhaineann le pas Éireannach a athnuachan, dóibh siúd atá
ina gcónaí taobh amuigh d’Éire san áireamh.

  * [ _Céad Phas Éireannach do Linbh_ ](/ga/travel-and-recreation/passports/passports-for-children/)

Braitheann an cháipéisíocht atá de dhíth nuair a bhítear ag déanamh iarratais
ar phas Éireannach ar roinnt fachtóirí, lena n-áirítear uair agus áit bhreithe
an linbh. Faigh tuilleadh eolais.

  * [ _Pasanna Éireannacha - forbhreathnú_ ](/ga/travel-and-recreation/passports/irish-passports-an-overview/)

Cé atá in ann iarratas a dhéanamh ar phas Éireannach? Cén áit ar féidir le
sealbhóirí pas Éireannacha taisteal? Freagraíonn ár gcáipéis forbhreathnaithe
do cheisteanna.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

