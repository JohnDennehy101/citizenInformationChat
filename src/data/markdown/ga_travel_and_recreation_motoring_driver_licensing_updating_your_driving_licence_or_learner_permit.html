English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Gluaisteánaíocht ](/ga/travel-and-recreation/motoring/) > [
Ceadúnú Tiománaithe ](/ga/travel-and-recreation/motoring/driver-licensing/) >
Do cheadúnas tiomána nó do cheadúnas foghlaimeora a nuashonrú

#  Do cheadúnas tiomána nó do cheadúnas foghlaimeora a nuashonrú

  * Réamhrá 
  * Conas iarratas a dhéanamh 
  * Fianaise dhoiciméadach 
  * Cá ndéanfaidh mé iarratas 

##  Réamhrá

Nuair a dhéanann tú iarratas ar cheadúnas tiomána nó ceadúnas foghlaimeora,
eisítear é san ainm agus sa seoladh a sholáthair tú ag an tráth sin. Má
athraíonn tú d’ainm nó seoladh ina dhiaidh sin, is féadir do cheadúnas nó cead
reatha a mhalartú ar cheann nuashonraithe.

Tá ort fianaise dhoiciméadach a sholáthar ar an athrú. Beidh an dáta éagtha ag
do cheadúnas nó cead nua a bhí ag do cheadúnas nó cead bunúil.

Ní ghearrtar aon táille ar iarratas a dhéanamh ar shonraí pearsanta a leasú
murach go bhfuil do cheadúnas tiomána le hathnuachan nó má cailleadh nó má
goideadh é nó má rinneadh díobháil dó, agus gearrfar táille sa chás sin. Má tá
tú 70 bliain d’aois nó níos sine, níl ort an táille a íoc.

Cé gur gá duit do cheadúnas tiomána nó do cheadúnas foghlaimeora a iompar leat
ag gach tráth nuair a bhíonn tú ag tiomáint, ní cheanglaítear sa dlí ort do
cheadúnas nó cead a athrú má thagann athrú ar d'ainm nó seoladh. Moltar duit é
sin a shéanamh, áfach.

Nuair a bhíonn tú ag tiomáint, tá ort fianaise a thaispeáint ar do cheadúnas
nó cead má iarrann [ an Garda Síochána ](/ga/justice/law-enforcement/garda-
siochana-national-police-force/) ort é sin a dhéanamh, mar sin, ba cheart go
mbeidh faisnéis chothrom le dáta i do cheadúnas nó cead.

##  Conas iarratas a dhéanamh

Caithfidh tú iarratas a dhéanamh i bpearsan ar cheann d’ionaid an SNCT. Níl
ort grianghraif a sholáthar le d’iarratas ach tá ort cáipéisí breise a
thabhairt leat chun d’aitheantas a dheimhniú.

Déanann tú iarratas chun do cheadúnas nó cead a nuashonrú trí úsáid a bhaint
as an bhfoirm iarratais ar cheadúnas tiomána (D401) nó do cheadúnas
foghlaimeora (D201), faoi mar is cuí. Tá siad ar fáil ó ionaid an SNCT, ionaid
tástála tiomána, ionaid tástála teoirice agus stáisiúin Ghardaí. Is féidir iad
a íoslódáil chomh maith:

  * [ Foirm iarratais do cheadúnas tiomána (pdf) ](http://www.ndls.ie/images/Documents/DrivingLicence/D401_Full_Licence_app_form.pdf) agus [ nótaí treorach (pdf) ](http://www.ndls.ie/images/Documents/DrivingLicence/Full%20Licence%20Application%20Guidance%20Notes.pdf)
  * [ Foirm iarratais do cheadúnas foghlaimeora (pdf) ](http://www.ndls.ie/images/Documents/LearnerPermits/D201_Learner_Permit_app_form.pdf) agus [ nótaí treorach (pdf) ](http://www.ndls.ie/images/Documents/LearnerPermits/Learner%20Permit%20Application%20Guidance%20Notes.pdf)

###  Iarratas a dhéanamh ar líne

Teastóidh an méid seo a leanas uait:

  * Cruthúnas maidir le d’uimhir phearsanta seirbhíse poiblí (UPSP) agus cuntas deimhnithe MyGovID. 
  * Cruthúnas ar do sheoladh dar dáta le 6 mhí anuas más éagsúil do sheoladh reatha ón seoladh a sholáthair tú nuair a rinne tú iarratas ar do CSP. 
  * D’fhéadfadh Foirm Thuairisc Liachta do Cheadúnas Tiomána a bheith ag teastáil (féach thíos). 
  * Cruthúnas go bhfuil gnáthchónaí ort in Éirinn má tá d’áit bhreithe agus náisiúntacht lasmuigh den AE/an LEE (féach thíos). 

###  Iarratas a dhéanamh i bpearsan

Caithfidh tú coinne a chur in áirithe le cuairt a thabhairt ar ionad an SNCT.
Beidh ort na cáipéisí tacaíochta riachtanacha agus aitheantas a thabhairt
leat. Ní theastaíonn foirm iarratais a thuilleadh. Glacfar do ghrianghraf agus
do shíniú go leictreonach ag ionad an SNCT.

Caithfidh tú na rudaí seo a leanas a thabhairt leat:

  * Do cheadúnas tiomána nó ceadúnas foghlaimeora reatha nó is déanaí. Má cailleadh, má goideadh nó má rinneadh díobháil do do cheadúnas, caithfidh tú aitheantas bailí grianghraif a thabhairt leat. 
  * Fianaise dhoiciméadach ar athrú ar ainm nó seoladh (féach thíos) 
  * Cruthúnas maidir le d’uimhir phearsanta seirbhíse poiblí (UPSP) (féach thíos) 
  * Cruthúnas go bhfuil gnáthchónaí ort in Éirinn má tá d’áit bhreithe agus náisiúntacht lasmuigh den AE/an LEE (féach thíos) 
  * Cruthúnas ar do sheoladh dar dáta le 6 mhí anuas 
  * D’fhéadfadh Foirm Thuairisc Liachta do Cheadúnas Tiomána a bheith ag teastáil (féach thíos) 

###

##  Fianaise dhoiciméadach

###  Fianaise dhoiciméadach ar athrú ar ainm nó seoladh

Má tá iarratas á dhéanamh agat ar líne le d’ainm a athrú, caithfidh gur
nuashonraigh tú d’ainm leis an Roinn Coimirce Sóisialaí. Má tá iarratas á
dhéanamh agat i bpearsan, tá ort fianaise a sholáthar má thagann athrú ar
d’ainm nó seoladh chun na sonraí seo faoi do cheadúnas tiomána nó ceadúnas
foghlaimeora a nuashonrú.

Tá ort fianaise a sholáthar má thagann athrú ar d’ainm nó seoladh chun na
sonraí seo faoi do cheadúnas tiomána nó ceadúnas foghlaimeora a nuashonrú.
Braitheann saghas na gcáipéisí a theastaíonn ar na leasuithe a theastaíonn
uait, féach thíos:

###  **Athrú ar ainm nuair a phóstar thú nó nuair a iontrálann tú
páirtnéireacht shibhialta**

Caithfidh tú do bhundeimhniú pósta shibhialta nó páirtnéireachta sibhialta a
sholáthar. Caithfear aistriúcháin dheimhnithe a sheoladh ar aghaidh leis an
mbundeimhniú pósta shibhialta nó páirtnéireachta sibhialta mura bhfuil siad i
mBéarla nó i nGaeilge. Mar rogha air sin, féadfaidh tú foirm inghlactha
d’aitheantas grianghrafadóireachta a sholáthar a eisíodh i d’ainm nua (féach
Aitheantas grianghraif thíos). Féach láithreán gréasáin an SNCT chun teacht ar
eolas breise.

###  **Ainm a athrú nuair a shéantar thú a cholscaradh nó a idirscaradh**

Caithfidh tú fianaise bhunúil a sheoladh ar aghaidh go ndearnadh thú a
cholscaradh/a idirscaradh nó gur díscaoileadh do pháirtnéireacht shibhialta nó
fianaise a sheoladh ar aghaidh gur cuireadh tús leis an gcéanna: ordú cúirte
idirscartha bhreithiúnaigh nó comhaontú idirscartha nó foraithne cholscartha
nó litir ó aturnae ina ndeimhnítear gur lorgaíodh idirscaradh. Anuas air sin,
ba cheart duit do bhunteastas breithe an RA/Éireannach nó do bhundeimhniú
pósta shibhialta* nó do bhundeimhniú páirtnéireachta sibhialta a sheoladh ar
aghaidh le do shloinne breithe a dheimhniú. Mar rogha air sin, is féidir leat
aitheantas inghlactha grianghraif a sholáthar i d’ainm nua.* Teastaíonn
aistriúcháin dheimhnithe do gach deimhniú pósta nó deimhniú páirtnéireachta
sibhialta nach bhfuil i mBéarla nó i nGaeilge. Caithfidh cuideachta
chreidiúnach aistriúcháin a sholáthar agus caithfidh an chuideachta sin a
bheith mar bhall de Chumann Aistritheoirí agus Ateangairí na hÉireann.
Caithfear an bundeimhniú pósta nó páirtnéireachta sibhialta a sheoladh ar
aghaidh leis an aistriúchán deimhnithe. Féach láithreán gréasáin an SNCT chun
teacht ar eolas breise.

###  **Ainm a athrú i ndiadh gníomhas aonpháirtí**

Caithfidh tú fianaise a sholáthar gur athraíodh d’ainm, i.e. buncháipéis
ghníomhas aonpháirtí Éireannach a cláraíodh in Ard-Chúirt na hÉireann. Mar
rogha air sin, féadfaidh tú aitheantas grianghraif inghlactha a sholáthar a
eisíodh i d’ainm nua. Féach láithreán gréasáin an SNCT chun teacht ar eolas
breise.

###  **Ainm a athrú trí úsáid a bhaint as an leagan Gaeilge de d’ainm**

Caithfidh tú fianaise a sheoladh ar aghaidh go bhfuil an leagan Gaeilge de
d’ainm a úsáid agat, i.e. dhá cháipéis oifigiúla ina léirítear go bhfuil
d’ainm nua a úsáid agat ar feadh dhá bhliain ar dháta an iarratais ag ionad an
SNCT. Mar rogha air sin, féadfaidh tú aitheantas grianghraif inghlactha a
sholáthar a eisíodh i d’ainm nua. Féach láithreán gréasáin an SNCT chun teacht
ar eolas breise.

###  **Athrú seolta**

Caithfidh tú cruthúnas i dtaobh do sheolta nua a sheoladh ar aghaidh. Féach
‘Cruthúnas seolta’ thíos.

###  Cruthúnas aitheantais

Ón 9 Aibreán 2018 ar aghaidh, is féidir leat do Chárta Seirbhísí Poiblí (CSP)
a úsáid mar chruthúnas aitheantais. Caithfidh an t-ainm agus an seoladh ar do
cheadúnas foghlaimeora nó ceadúnas tiomána a bheith mar an gcéanna leis an
ainm agus an seoladh ar do CSP, más mian leat do CSP a úsáid mar aitheantas
grianghraif agus cruthúnas seolta. Más saoránach de bhallstát an AE/an LEE
thú, féadfaidh tú úsáid a bhaint, chomh maith, as an CSP mar chruthúnas ar do
theidlíocht do chónaitheacht, seachas sin, caithfidh tú cáipéis a sholáthar ón
liosta ‘Cruthúnas i dtaobh do theidlíochta do chónaitheacht’ thíos. Mura
bhfuil CSP agat, teastaíonn cáipéis amháin uait ó gach ceann de na míreanna
thíos:

Mura bhfuil CSP agat, teastaíonn cáipéis amháin uait a liostaítear ar
láithreán gréasáin an SNCT ó gach ceann de na míreanna thíos:

  * Aitheantas grianghraif 
  * Cruthúnas i dtaobh do theidlíochta do chónaitheacht 
  * Fianaise ar d’Uimhir PSP 
  * Cruthúnas seolta 

Nóta: Caithfidh gur eisíodh cáipéisí cruthúnas seolta níos lú ná 6 mhí ó shin
nuair a dhéanann tú iarratas. Ní ghlactar billí agus ráitis ghuthán póca ó
chártaí siopa/cuideachtaí catalóige. Is féidir leat teacht ar liosta iomlán
cáipéisí nach nglacfar leo ar láithreán gréasáin an SNCT.

##  Cá ndéanfaidh mé iarratas

Is féidir leat is féidir leat iarratas a dhéanamh ar líne le do shonraí
pearsanta a nuashonrú má tá Cárta Seirbhísí Poiblí (CSP) agus cuntas
deimhnithe MyGovId agat.

Caithfidh tú iarratas a dhéanamh chun do cheadúnas tiomána no ceadúnas
foghlaimeora a nuashonrú i bpearsan ag ceann d’ionaid na Seirbhíse Náisiúnta
um Cheadúnais Tiomána (an SNCT)- féach ‘Conas Iarratas a Dhéanamh’ thuas. Is
féidir leat coinne a chur in áirithe ar líne.

Cuireann an tSeirbhís Náisiúnta um Cheadúnais Tiomána faisnéis ar fáil ar do
shonraí pearsanta a athrú ar a láithreán gréasáin.

###  Seirbhís Náisiúnta um Cheadúnais Tiomána

Údarás Um Shábháilteacht Ar Bhóithre

Po Box 858  
Southside Delivery Office  
Corcaigh  
Éire

**Teil:** 0818 700 800

**Láithreán Gréasáin:** [ https://www.ndls.ie/ ](https://www.ndls.ie/)

**R-phost:** [ info@ndls.ie ](mailto:info@ndls.ie)

_**Dáta an Leasaithe Deireanaigh:** 24 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/motoring/driver-licensing/updating-your-driving-licence-or-
learner-permit/?utm_source=sharebutton_facebook) [
](https://twitter.com/intent/tweet/?text=Do%20chead%C3%BAnas%20tiom%C3%A1na%20n%C3%B3%20do%20chead%C3%BAnas%20foghlaimeora%20a%20%20nuashonr%C3%BA&url=https://www.citizensinformation.ie/ga/travel-
and-recreation/motoring/driver-licensing/updating-your-driving-licence-or-
learner-permit/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/motoring/driver-licensing/updating-your-driving-licence-or-learner-
permit/?utm_source=sharebutton_whatsapp) [
](mailto:?subject=Do%20chead%C3%BAnas%20tiom%C3%A1na%20n%C3%B3%20do%20chead%C3%BAnas%20foghlaimeora%20a%20%20nuashonr%C3%BA&body=https://www.citizensinformation.ie/ga/travel-
and-recreation/motoring/driver-licensing/updating-your-driving-licence-or-
learner-permit/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ceadúnas tiomána nó ceadúnas foghlaimeora a cailleadh, a goideadh nó a ndearnadh damáiste dó a athsholáthar_ ](/ga/travel-and-recreation/motoring/driver-licensing/replacing-a-lost-or-stolen-irish-driving-licence/)

Dá mba rud é gur cailleadh nó gur goideadh an ceadúnas tiomána Éireannach is
deireanaí agat, is féidir leat ceann ionadach a fháil.

  * [ _How to renew your driving licence_ ](/ga/travel-and-recreation/motoring/driver-licensing/renewing-a-full-driving-licence/)

When your driving licence expires you must renew it if you still want to
drive.

  * [ _Do chearta má cheannaigh tú i siopa ar an 28 Samhain 2022 nó roimhe_ ](/ga/consumer/products-and-services-bought-before-november-2022/your-rights-if-you-bought-in-a-shop-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin i siopa ar an 28 Samhain 2022 nó roimhe.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

