English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Pasanna ](/ga/travel-and-recreation/passports/) > Pas
Éireannach caillte nó goidte a athsholáthar

#  Pas Éireannach caillte nó goidte a athsholáthar

  * Réamhrá 
  * Rialacha 
  * Rataí 
  * Conas iarratas a dhéanamh 
  * Cá háit a ndéanfaidh méiarratas 

##  Réamhrá

Doiciméad tábhachtach dlíthiúil is ea do Phas Éireannach. Is fianaise ar do
chéannacht é agus gur saoránach de chuid na hÉireann tú agus gur saoránach de
chuid an Aontais Eorpaigh tú. Ba chóir do phas Éireannach a choinneáil in áit
shábháilte i gcónaí nuair a bhíonn tú sa bhaile agus ag taisteal thar lear.

Má tá do phas Éireannach caillte, imithe amú nó goidte agus gur mian leat
ceann eile a fháil, is féidir leat [ iarratas a dhéanamh ar líne ar cheann
athsholáthair ](https://www.dfa.ie/passportonline/) nó foirm iarratais
pháipéir a úsáid.

##  Rialacha

Ní mór duit a bheith ar an aird:

  * **Nach doiciméad taistil bailí** é aon phas a thuairiscítear a bheith caillte nó goidte agus níor chóir duit iarracht a dhéanamh taisteal ar phas ar tuairiscíodh gur cailleadh nó gur goideadh é. 
  * Má tá drochthaifead maidir le pasanna agat, (is é sin, go bhfuil 2 phas nó níos mó caillte agat) is dócha nach dtabharfar ach áiseanna teoranta pas duit le haghaidh sainchuspóirí taistil. Gach uair a n-eisítear pas nua duit, (fiú nuair a bhíonn an pas á eisiúint ar feadh tréimhse teoranta) beidh ort costas iomlán an phas sin a íoc. 

Ba chóir duit a bheith ar an eolas go n-éilíonn riachtanais inimirce i
dtíortha áirithe go mbeadh do phas bailí ar feadh tréimhse áirithe ama sular
féidir leat dul isteach i ndlínse eile.

Ní féidir linn eolas a sholáthar ar na riachtanais bhailíochta pasanna maidir
le haon tír faoi leith ar domhan. Déan teagmháil le do ghníomhaire
taistil/aeriompróir nó le [ hambasáid/consalacht na tíre a bhfuil tú ag
taisteal chuici ](http://www.dfa.ie/home/index.aspx?id=376) chun an t-eolas
seo a chinntiú. Ba chóir duit é seo a dhéanamh in am trátha sula dtéann tú ag
taisteal.

###  Do phas a chailleadh in Éirinn

Más saoránach Éireannach tú agus cónaí ort in Éirinn agus má tá do phas
Éireannach caillte agat, nó má goideadh é, ní mór duit caillteanas do phas a
thuairisciú d’Oifig na bPasanna láithreach. Beidh ort an caillteanas nó goid a
thuairisciú don Gharda Síochána chomh maith. Iarrfar ort an caillteanas a
dhearbhú i scríbhinn nó má tá tú ag cur isteach ar phas nua na sonraí a chur
isteach ar d’iarratas.

Féadfaidh tú [ iarratas a dhéanamh ar líne ar phas athsholáthair
](https://www.dfa.ie/passportonline/) nó ar pháipéar, (ag úsáid APS 1). Ní mór
duit imthosca an chaillteanais a thabhairt i gCuid 6 den fhoirm. Is féidir
leat foirm APS 1 a fháil ó [ do stáisiún Gardaí is cóngaraí
](http://www.garda.ie/Stations/Default.aspx) nó [ óOifig an Phoist
](http://www.anpost.ie/AnPost/at+your+local+Post+Office.htm) . Ní mór an
fhoirm seo a bheith fianaithe/frithshínithe ag ball den Gharda Síochána, agus
ní mór don té sin Cuid 6 a shíniú agus a stampáil.

  * Má tá pas a ndearnadh díobháil dó á ionadú, b’fhéidir gur gá duit an pas a ndearnadh díobháil dó a thabhairt ar ais d’Oifig na bPasanna. Beidh ort seo a dhéanamh má tá an méid seo a leanas á ionadú agat: 
  * Pas do dhuine fásta a bhfuil bailíocht breis agus 12 mhí fágtha ann 
  * Pas do leanbh a bhfuil bailíocht breis agus 6 mhí fágtha ann 

Ní mór duit gach doiciméad tacaíochta a bhíonn de dhíth le gnáthiarratas
céaduaire ar phas a chur isteach arís chuig Oifig na bPasanna. Áirítear sna
doiciméid sin an teastas breithe iomlán fadfhoirme, teastas
pósta/páirtnéireachta sibhialta (más infheidhme) agus 4 ghrianghraf de mhéid
an phas. Tá tuilleadh eolais faoi iarratas a dhéanamh ar phas inár ndoiciméad
[ Iarratas a dhéanamh ar phas Éireannach ](/ga/travel-and-
recreation/passports/applying-for-or-renewing-an-irish-passport/) .

###  Do phas Éireannach a chailleadh thar lear

Más saoránach Éireannach tú agus tú i do chónaí thar lear, ag taisteal nó ar
laethanta saoire thar lear agus má chailltear/goidtear nó má théann do phas
Éireannach amú ní mór duit [ teagmháil a dhéanamh le d’ambasáid nó consalacht
na hÉireann is cóngaraí láithreach ](http://www.dfa.ie/home/index.aspx?id=285)
. Iarrfar ort an caillteanas a dhearbhú i scríbhinn nó má tá tú ag cur isteach
ar phas nua na sonraí a chur isteach ar d’iarratas. (Bain úsáid as an fhoirm
APS 2 nuair a chuirtear isteach ar phas nua má tá cónaí ort i dTuaisceart
Éireann nó lasmuigh d'Éirinn.) Má tá tú i dtír faoi láthair nach bhfuil
ionadaíocht ar bith Éireannach ann, is féidir leat teagmháil a dhéanamh le
hambasáid/consalacht Bhallstát eile de chuid an AE a rachaidh i dteagmháil le
hambasáid na hÉireann is cóngaraí ar do shon.

Ní mór duit chomh maith teagmháil a dhéanamh leis na póilíní áitiúla agus
ráiteas scríofa go bhfuil caillteanas do phas tuairiscithe agat a iarraidh. Ní
mór do bhall údarás na bpóilíní sa tír ina bhfuil tú ag fanacht an ráiteas seo
a dhearbhú. Beidh sé seo de dhíth ort chun _teastas éigeandála taistil_ a
fháil ó ambasáid/consalacht de chuid na hÉireann.

Má theastaíonn cáipéis taistil éigeandála uait ó ambasáid nó consalacht na
hÉireann, caithfidh tú teagmháil a dhéanamh leis na póilíní áitiúla agus
ráiteas scríofa a lorg gur thug tú le fios gur cailleadh do phas. Caithfidh
comhalta den údarás póilíneachta sa tír ina bhfuil tú ag fanacht bheith mar
fhinné ar an ráiteas seo.

Arís, má tá tú i dtír faoi láthair nach bhfuil ionadaíocht ar bith Éireannach
ann, is féidir leat teagmháil a dhéanamh le hambasáid/consalacht Bhallstát
eile de chuid an AE. Ní féidir le hambasáid nó le consalacht Bhallstát eile de
chuid an AE pas nua ná doiciméad éigeandála taistil a eisiúint duit. Ina áit
sin rachaidh siad i dteagmháil le hambasáid nó consalacht na hÉireann is
cóngaraí ar do shon, a rachaidh i dteagmháil leat ansin. I gcásanna áirithe is
féidir le hambasáid nó consalacht i mBallstát eile de chuid an AE [ Doiciméad
Taistil Éigeandála AE (ETD)
](http://europa.eu/legislation_summaries/justice_freedom_security/citizenship_of_the_union/l14010b_en.htm)
a eisiúint duit.

###  Doiciméid éigeandála taistil

má chailleann tú do phas thar lear, is féidir le hambasáid nó consalacht de
chuid na hÉireann doiciméad éigeandála taistil a eisiúint duit.

In imthosca den chineál sin, is fearr teagmháil a dhéanamh le [ hambasáid nó
consalacht na hÉireann is cóngaraí ](https://www.dfa.ie/embassies/irish-
embassies-abroad) go díreach d’fhonn a fháil amach cad iad na doiciméid a
bheidh ag teastáil uait.

###  Turais Il-Stopanna

Má bhíonn do phas caillte agat agus tú ag taisteal thar lear ar thuras
iolstopanna, ina rachaidh tú trí níos mó ná dlínse amháin, beidh [ pas nua
Éireannach ](/ga/travel-and-recreation/passports/applying-for-or-renewing-an-
irish-passport/) ag teastáil uait. Ní mór duit caillteanas do phas Éireannaigh
a thuairisciú d’ambasáid nó consalacht na hÉireann is cóngaraí. Mura bhfuil
ambasáid ná consalacht na hÉireann sa tír ina bhfuil tú, téigh i dteagmháil le
hambasáid Bhallstát eile de chuid an AE a rachaidh i dteagmháil le hambasáid
na hÉireann is cóngaraí ar do shon. Ní féidir le hambasáid Bhallstát eile de
chuid an AE pas nua Éireannach a eisiúint duit.

Beidh ort teagmháil a dhéanamh leis na póilíní áitiúla agus ráiteas scríofa go
bhfuil caillteanas do phas tuairiscithe agat a iarraidh orthu. Ní mór do bhall
údarás na bpóilíní sa tír ina bhfuil tú ag fanacht an ráiteas seo a dhearbhú.
Bheadh sé úsáideach chomh maith cóip de do phas (leathanach na sonraí) a
bheith ar iompar agat nuair a bhíonn tú ag taisteal.

Ba cheart duit teagmháil a dhéanamh leis na póilíní áitiúla lena thabhairt le
fios gur cailleadh nó gur goideadh do phas. B’fhéidir go mbeadh sé áisiúil
duit fótachóip de do phas a iompar (an leathanach sonraí) nuair a bhíonn tú ag
taisteal.

##  Rataí

Is iad seo a leanas na táillí nuair a dhéantar iarratas ar líne:

  * Gnáthphas10 mbliana le 34 leathanach: €80 
  * Pas mór 10 mbliana le 66 leathanach: €110 
  * Cárta pas: €35 
  * Gnáthphas agus cárta pas: €105 

Is iad seo a leanas na táillí nuair a dhéantar iarratas ag úsáid Pas Luais
(féach [ Pas Éireannach a Athnuachan ](/ga/travel-and-
recreation/passports/renewing-an-irish-passport/) ) nó trí ambasáid nó
consalacht:

  * Gnáthphas10 mbliana le 34 leathanach: €80 
  * Pas mór 10 mbliana le 66 leathanach: €110 
  * Pas 5 bliana (faoi 18 bliain d’aois): €30 

Ní áiríonn na táillí an muirear is iníoctha le An Post le haghaidh úsáid
Sheirbhís na bPasanna Luais.

Is iad seo a leanas na táillí nuair atáthar ag déanamh iarratas ar phas go
pearsanta ag Oifig na bPasanna:

  * Gnáthphas 10 mbliana le 34 leathanach: €95 
  * Pas 5 bliana (faoi 18 bliain d’aois): €45 

##  Conas iarratas a dhéanamh

Má chaill tú do phas Éireannach anseo in Éirinn, ní mór an caillteanas a chur
in iúl d’Oifig na bPasanna láithreach (féach ‘Cá háit a dhéanfaidh mé
iarratas’).Má chaill tú do phas Éireannach thar lear, ní mór duit é [ a chur
in iúl d’ambasáid nó consalacht na hÉireann is cóngaraí láithreach
](http://www.dfa.ie/home/index.aspx?id=285) .

Tá tuilleadh eolais ar fáil in ár doiciméad [ pas Éireannach a athnuachan
](/ga/travel-and-recreation/passports/renewing-an-irish-passport/) .  

##  Cá háit a ndéanfaidh méiarratas

###  Oifig na bPasanna

Teach Knockmaun  
42-47 Sráid an Mhóta Íochtarach  
Baile Átha Cliath 2  
D02 TN83  
Éire

**Uaireanta Oscailte:** 9:00am -4:30pm, Mon-Fri

**Teil:** +353 (0)1 671 1633

**Láithreán Gréasáin:** [ https://www.ireland.ie/en/dfa/passports/
](https://www.ireland.ie/en/dfa/passports/)

###  Oifig na bPasanna

1a An Mál Theas  
Cork  
Ireland

**Láithreán Gréasáin:** [ https://www.ireland.ie/en/dfa/passports/
](https://www.ireland.ie/en/dfa/passports/)

_**Dáta an Leasaithe Deireanaigh:** 23 Deireadh Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/passports/replacing-a-lost-or-stolen-irish-
passport/?utm_source=sharebutton_facebook) [
](https://twitter.com/intent/tweet/?text=Pas%20%C3%89ireannach%20caillte%20n%C3%B3%20goidte%20a%20athshol%C3%A1thar&url=https://www.citizensinformation.ie/ga/travel-
and-recreation/passports/replacing-a-lost-or-stolen-irish-
passport/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/passports/replacing-a-lost-or-stolen-irish-
passport/?utm_source=sharebutton_whatsapp) [
](mailto:?subject=Pas%20%C3%89ireannach%20caillte%20n%C3%B3%20goidte%20a%20athshol%C3%A1thar&body=https://www.citizensinformation.ie/ga/travel-
and-recreation/passports/replacing-a-lost-or-stolen-irish-
passport/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ceadúnas tiomána nó ceadúnas foghlaimeora a cailleadh, a goideadh nó a ndearnadh damáiste dó a athsholáthar_ ](/ga/travel-and-recreation/motoring/driver-licensing/replacing-a-lost-or-stolen-irish-driving-licence/)

Dá mba rud é gur cailleadh nó gur goideadh an ceadúnas tiomána Éireannach is
deireanaí agat, is féidir leat ceann ionadach a fháil.

  * [ _Pasanna Éireannacha - forbhreathnú_ ](/ga/travel-and-recreation/passports/irish-passports-an-overview/)

Cé atá in ann iarratas a dhéanamh ar phas Éireannach? Cén áit ar féidir le
sealbhóirí pas Éireannacha taisteal? Freagraíonn ár gcáipéis forbhreathnaithe
do cheisteanna.

  * [ _Irish citizenship and passports for children born abroad_ ](/ga/returning-to-ireland/residency-and-citizenship/irish-citizenship-and-passports-for-children-born-abroad/)

Outlines the rules about Irish citizenship for children who were born abroad
and have an Irish parent. It also covers the documents you need when applying
for an Irish passport for children born abroad.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

