English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh cáin
ioncaim ](/ga/money-and-tax/tax/income-tax-credits-and-reliefs/) >
Creidmheasanna agus faoisimh chánach fostaíochta

#  Creidmheasanna agus faoisimh chánach fostaíochta

  * Réamhrá 
  * Creidmheas Cánach d’Fhostaithe 
  * Sochair ó fhostaíocht 
  * Speansais 
  * Ranníocaíochtaí pinsin 
  * Oibrithe trasteorann 
  * Liúntas maraí 
  * Creidmheas Cánach Iascaire 

##  Réamhrá

Laghdaíonn faoisimh ó cháin ioncaim an méid cánach a chaithfidh tú a íoc. [
Ríomhtar do cháin ](/ga/money-and-tax/tax/income-tax/how-your-tax-is-
calculated/) chomhlán ag brath ar d'ioncam. Asbhaintear do chreidmheasanna
cánach ansin chun an méid cánach a chaithfidh tú a íoc a fháil.

Míníonn an leathanach seo na creidmheasanna cánach a bhaineann le fostaíocht.

##  Creidmheas Cánach d’Fhostaithe

Má tá tú fostaithe, asbhaineann d'fhostóir cáin as d'ioncam thar ceann na
gCoimisinéirí Ioncaim. Tugtar Íoc Mar A Thuillir (ÍMAT) ar an gcóras asbhainte
seo. Tá creidmheas cánach ar a dtugtar an Creidmheas Cánach d’Fhostaithe ag
dul do gach cainíocóir ÍMAT. Is fiú €1,875 é seo sa bhliain 2024 (€1,775 sa
bhlian 2023). Má tá tú [ pósta agus ag íoc cánach faoi chómheasúnacht
](/ga/money-and-tax/tax/income-tax/taxation-of-married-people/) , is féidir
leat féin agus do c(h)éile Creidmheas Cánach d’Fhostaithe a éileamh.

##  Sochair ó fhostaíocht

In Éirinn, caithfidh tú cáin ioncaim a íoc ar fhormhór na sochar a
sholáthraítear ó fhostaíocht chomh maith le pá. Baineann é seo freisin le
sochair chomhchineáil. Is sochair chomhchineáil iad sochair faighte ag fostaí
nach féidir a shóinseáil in airgead ach a bhfuil luach orthu ó thaobh airgid
de. Ar na samplaí a d'fhéadfaí a lua tá soláthar gluaisteáin chuideachta,
iasachtaí a tugadh ag rátaí speisialta nó soláthar cóiríochta.  Tá roinnt
sochair chomhchineáil saor ó cháin nó is féidir iad a ghlacadh go
cáinéifeachtúil  .

Más ag teilea-obair atá tú, is é sin, ag úsáid ríomhaire agus tú ag obair ón
mbaile, is féidir le d' fhostóir ríomhaire, printéir nó trealamh eile a chur
ar fáil duit. Sa chás seo, ní mheastar an trealamh atá curtha ar fáil in
aghaidh cánach mar shochar comhchineáil chomh fada is a úsáidtear go príomha é
chun críocha gnó. Má sholáthraíonn d'fhostóir speansais a bhaineann le costais
cosúil le téamh agus soilsiú, is féidir iad a íoc saor ó cháin. Féach [ an
Ioncaim IT 69 ](http://www.revenue.ie/ga/employing-people/employee-
expenses/e-working-and-home-workers/index.aspx) le haghaidh níos mó eolais
faoi bheith ag obair ón mbaile.

Is féidir leat teacht ar  eolas faoi shochair chomhchineáil agus conas a
ghearrtar cáin orthu anseo  agus ráta comhréidh caighdeánach. Tá liúntas
costais ar ráta comhréidh caighdeánach (asbhaint) socraithe do na ranganna
éagsúla fostaithe. Féach an liosta [ Costais ar Ráta Comhréidh (xls)
](http://www.revenue.ie/en/personal-tax-credits-reliefs-and-
exemptions/documents/flat-rate-expenses.xls) atá ionadaithe grúpaí nó aicmí
fostaithe. Ansin cuirtear an asbhaint comhaontaithe i bhfeidhm maidir le gach
fostaí atá san aicme nó sa ghrúpa sin..

##  Speansais

Is féidir cuid de na speansais oibre a bhaint as d'ioncam sula meastar é le
haghaidh cánach. Chun bheith cáilithe, caithfidh na speansais a bheith
riachtanach le haghaidh do chuid oibre a dhéanamh agus caite go hiomlán i
gcomhair an chuspóra sin agus sin amháin.

Ní ghearrtar cáin ar liúntas míleáiste a fhaigheann tú chun do ghluáisteáin a
úsáid chun críocha gnó ach gan [ rátaí míleáiste na státseirbhísea sharú
](http://www.revenue.ie/ga/employing-people/employee-expenses/travel-and-
subsistence/current-civil-service-rates.aspx) .

Níl aon fhaoiseamh cánach ann do chostais taistil ag dul chuig nó ag teacht ó
obair.

Is scéim spreagtha cánach í an [ Scéim um Rothaíocht chun na hOibre
](/ga/travel-and-recreation/cycling/cycle-to-work-scheme/) agus tá sé mar
aidhm aici fostaithe a spreagadh rothaíocht chun na hoibre agus abhaile arís.
Faoin scéim is féidir le fostóirí íoc as rothair agus as trealamh rothair dár
bhfostaithe agus íocann an fostaí ar ais trí shocrú íobartha tuarastail de
suas go 12 mí. Níl an fostaí faoi dhliteanas cánach, PRSI nó an Mhuirir
Sóisialta Uilíoch ar a n-aisíocaíochtaí.

Féach eolas Ioncaim le haghaidh [ níos mó sonraí faoi speansais is féidir a
asbhaint ](http://www.revenue.ie/en/tax/it/employee-expenses.html) chun
críocha cánach.

##  Ranníocaíochtaí pinsin

Tá ranníocaíochtaí i leith pinsin incháilithe le haghaidh faoisimh chánach.
Faigh amach níos mó maidir le [ pinsin ghairme ](/ga/money-and-tax/personal-
finance/pensions/occupational-pensions/) , [ pinsin phearsanta ](/ga/money-
and-tax/personal-finance/pensions/personal-pensions/) , agus [ Cuntais
Choigiltis Phearsanta Scoir (CCPS) ](/ga/money-and-tax/personal-
finance/pensions/personal-retirement-savings-accounts/) .

##  Oibrithe trasteorann

Má tá [ cónaí ](/ga/money-and-tax/tax/moving-country-and-taxation/tax-
residence-and-domicile-in-ireland/) ort in Éirinn agus má bhíonn tú ag
comaitéireacht go laethúil nó go seachtainiúil go dtí d'áit oibre i dtír eile
ina n-íocann tú cáin, tá seans ann go mbeidh tú i dteidil Faoisimh d'Oibrithe
Trasteorann. Laghdaíonn sé seo do cháin in Éirinn chun an cháin atá íoctha
agat thar lear a chur san áireamh. Déantar é seo tríd an gcáin a íocann tú in
Éirinn ar d'ioncam iomlán a laghdú sa tslí is go bhfuil sé i gcomhréir le méid
an ioncaim ó fhoinsí Éireannacha.

Mar shampla, cuirimis i gcás go raibh €50,000 mar ioncam iomlán agat, agus
5,000 de sin tuillte in Éirinn agus an fuílleach (45,000) tuillte agus cáin
gearrtha air thar lear.

Is é an codán de d'ioncam iomlán ar ioncam Éireannach é ná 1/10 (5,000 roinnte
ar 50,000).

Ríomhtar do dhliteanas cánach ioncaim Éireannach mar is gnách ar mhéid iomlán
d'ioncaim, €50,000.

Ach faoi Fhaoiseamh d'Oibrithe Trasteorann, iolraítear an méid cánach seo faoi
1/10 chun an cháin a chaithfidh tú a íoc in Éirinn a fháil.

Tá coinníollacha áirithe ann ar fhad agus áit na hoibre. Féach anseo le [
haghaidh níos mó eolais faoi Fhaoiseamh d'Oibrithe Trasteorann (pdf)
](http://www.revenue.ie/en/tax-professionals/tdm/income-tax-capital-gains-tax-
corporation-tax/part-34/34-00-06.pdf) .

##  Liúntas maraí

Má tá tú fostaithe ar bord loinge agus má chaitheann tú 161 lá ar a laghad sa
bhliain féilire ar muir ag taistil go nó ó chalaí iasachta, tá seans ann ansin
go mbeidh an liúntas maraí ag dul duit. Is fiú €6,350 an liúntas seo agus is [
liúntas é atá ar fáil ag do ráta cánach is airde ](/ga/money-and-
tax/tax/income-tax/how-your-tax-is-calculated/) .

[ Féach anseo le haghaidh tuilleadh eolais faoin liúntas maraí
](http://www.revenue.ie/ga/personal-tax-credits-reliefs-and-exemptions/income-
and-employment/seafarers-allowance-fisher-tax-credit/seafarers-allowance.aspx)
.

##  Creidmheas Cánach Iascaire

Má rinne tú iascaireacht ar bhád iascaigh cláraithe ar feadh 80 lá sa bhliain
ar a laghad, féadfaidh tú creidmheas cánach ioncaim €1,270 sa bhliain a
éiligh.

Níl sé ar fáil d'fheirmeoirí iascaigh. Má éilíonn tú an creidmheas seo, ní
féidir leat an Liúntas Maraithe sa bhliain chéanna a éiligh.

_**Dáta an Leasaithe Deireanaigh:** 23 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax-credits-and-reliefs/employment-tax-credits-and-
reliefs/?utm_source=sharebutton_facebook) [
](https://twitter.com/intent/tweet/?text=Creidmheasanna%20agus%20faoisimh%20ch%C3%A1nach%20fosta%C3%ADochta&url=https://www.citizensinformation.ie/ga/money-
and-tax/tax/income-tax-credits-and-reliefs/employment-tax-credits-and-
reliefs/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax-credits-and-reliefs/employment-tax-credits-and-
reliefs/?utm_source=sharebutton_whatsapp) [
](mailto:?subject=Creidmheasanna%20agus%20faoisimh%20ch%C3%A1nach%20fosta%C3%ADochta&body=https://www.citizensinformation.ie/ga/money-
and-tax/tax/income-tax-credits-and-reliefs/employment-tax-credits-and-
reliefs/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Faoisimh agus creidmheasanna cánach i leith tithíochta_ ](/ga/money-and-tax/tax/income-tax-credits-and-reliefs/housing-tax-credits-and-reliefs/)

Féadfar faoiseamh cánach a éileamh ar réimse chostais tí.

  * [ _Creidmheasanna agus faoiseamh cánach ioncaim tar éis báis_ ](/ga/money-and-tax/tax/income-tax-credits-and-reliefs/income-tax-credits-and-reliefs-following-a-death/)

Réamhrá gairid den cháin a ghearrtar ar daoine nach bhfuil pósta agus daoine
ar baintreacha/baintreacha fir iad sa bhliain a fhaigheann duine den lánúin
bás. Tá cuntas san áireamh ar an gcaoi a gcaitear ó thaobh cáin de le lánúin
phósta sa bhliain a fhaigheann duine den lánúin bás.

  * [ _Réamhrá ar chreidmheasanna cánach agus faoiseamh ó cháin ioncaim_ ](/ga/money-and-tax/tax/income-tax-credits-and-reliefs/introduction-to-income-tax-credits-and-reliefs/)

Laghdaíonn faoiseamh cánach an méid cánach a bhíonn ort a íoc. Faigh amach
faoi chineálacha difriúla na bhfaoiseamh ó cháin ioncaim in Éirinn a bhaineann
le do chúinsí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

