English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Sochair a Bhaineann le Bás ](/ga/social-welfare/death-related-benefits/) >
Na híocaíochtaí chaomhnóra

#  Na híocaíochtaí chaomhnóra

  * Réamhrá 
  * Rialacha 
  * Rátaí 
  * Conas iarratas a dhéanamh 
  * Cá háit a dhéanfaidh méiarratas 

##  Réamhrá

Is féidir íocaíocht chaomhnóra a dhéanamh leat má thugann tú cúram do
dhílleachta. Ní gá duit a bheith ceaptha go dlíthiúil mar chaomhnóir.
Tabharfar an íocaíocht chaomhnóra duit má tá an dílleachta ina chónaí leat
agus más tusa atá freagrach as breathnú ina d(h)iaidh. Ní foláir nó go
rachaidh an íocaíocht chun tairbhe an dílleachta.

Más rud é go bhfuil sé nó sí ag freastal ar chúrsa lánaimseartha oideachais,
go bhfuil sé nó sí idir 18 agus 22 bliana d'aois, agus nach bhfuil cónaí air
nó uirthi leis an gcaomhnóir nó faoina c(h)úram, is féidir an íocaíocht a íoc
go díreach leis an dílleachta.

Féadfaidh an íocaíocht seo a bheith ranníocach (bunaithe ar na híocaíochtaí
ÁSPC a rinne an tuismitheoir), nó féadfaidh siad a bheidh neamh-ranníocach
agus ag braith ar thástáil mhaoine.

Ní féidir leat ach ceann amháin díobh seo a leanas a éileamh:

  * Íocaíocht Chaomhnóra (Ranníocach) ar a dtugtaí Liúntas Dílleachta (Ranníocach) roimhe seo 
  * Íocaíocht Chaomhnóra (Neamh-Ranníocach) ar a dtugtaí Liúntas Dílleachta (Neamh-Ranníocach) roimhe seo 
  * Sochar Dílleachta faoi Scéim na Sochar Gortuithe Ceirde 

Ní féidir leat íocaíocht chaomhnóra agus  liúntas cúraim altrama  a fháil le
cheile.

###  Cáin ar Iocaíoctaí le caomhnóirí

Tá íocaíochtaí leasa Sóisialaigh a n-íochtar iad chun tairbhe dílleachta
inchánach. Meastar na híocaíochtaí seo áfach mar mhaoin thairbheach an
dílleachta agus mar sin tá siad inmheasta mar chuid d'ioncam an dílleachta
(más ann) agus ní mar chuid d'ioncam an chaomhnóra.

##  Rialacha

Glactar leis go bhfuil leanbh ina dhílleachta:

  * Má tá sé nó sí faoi bhun 18 (nó faoi 22 má tá sé nó sí i mbun oideachas lánaimseartha) 

agus

  * Tá an bheirt thuismitheoirí marbh, nó 
  * Tá tuismitheoir amháin marbh nó ní fios cá bhfuil sé/sí nó tá an leanbh tréigthe aige/aici nó teipthe orthu soláthar a dhéanamh don leanbh, 

agus

  * Ní fios cé hé/hí an tuismitheoir eile nó tá an leanbh tréigthe aige/aici nó teipthe orthu soláthar a dhéanamh don leanbh. 

###  Íocaíocht Chaomhnóra (Ranníocach)

Má d'oibrigh ceachtar dá t(h)uismitheoir uair ar bith agus má tá
ranníocaíochtaí ÁSPC déanta aige nó aici ar feadh 26 seachtaine Tá an
dílleachta i dteideal Íocaíocht Chaomhnóra (Ranníocach) a fháil. Is féidir é
seo a íoc le dílleachta atá ina c(h)ónaí sa stát nó thar lear agus níl aon
tástáil mhaoine i gceist. Is leis an gcaomhnóir a dhéantar an íocaíocht go dtí
go mbíonn 18 bliana slán ag an leanbh nó go dtí a 22ú breithlá má tá sé nó sí
ar chúrsa oideachais lán aimseartha.

###  Íocaíocht Chaomhnóra (Neamh-Ranníocach)

Is íocaíocht neamh-ranníocach é seo do dhílleachtaí nach bhfuil i dteideal
íocaíocht ranníocach a fháil. Is í maoin an linbh a thástáltar don íocaíocht
seo. Is leis an gcaomhnóir a dhéantar an íocaíocht go dtí go mbíonn 18 bliana
slán ag an leanbh nó go dtí a 22ú breithlá má tá sé nó sí ar chúrsa oideachais
lán aimseartha.

Ní mór go mbeidh "gnáth-chónaí" ort in Éirinn d'fhonn cáiliú d'Íocaíocht
Chaomhnóra (Neamh-Ranníocach) Faigh amach tuilleadh faoi  ghnáth-chónaí  .

Sásóidh saoránaigh de chuid an AE atá fostaithe nó féinfhostaithe in Éirinn
critéir an ghnáth-chónaithe chun cáiliú don Íocaíocht Chaomhnóra (Neamh-
Ranníocach) de réir rialachas an AE.

###  Sochar Báis /Pinsean Dílleachta faoi Scéim na Sochar Gortuithe Ceirde

Is féidir pinsean dílleachtaí beagán níos airde a íoc faoi Scéim na Sochar
Gortuithe Ceirde más rud é Go bhfuair an tuismitheoir, an leasthuismitheoir nó
an duine atá ag cothú an linbh nó na leanaí:

  * •Bás de thoradh timpiste ag obair 
  * •Bás de thoradh galair cheirde 
  * •Pinsin Mhíchumais ar measadh é ag 50% nó níos mó ag am a b(h)áis. 

Níl aon tástáil acmhainne i gceist maidir leis an sochar seo, agus níl aon
riachtanas ann maidir le híocaíochtaí ÁSPC chomh fada is a rinneadh íocaíocht
seachtaine amháin ÁSPC.

##  Rátaí

I 2024, íoctar Pinsean Caomhnóra (Ranníocach) ag ráta caighdeánach €215 in
aghaidh na seachtaine agus is é €215 in aghaidh na seachtaine ráta uasta
Íocaíocht an caomhnóra (neamh-ranníocach).

Braitheann cibé an bhfaighidh tú an íocaíocht uasta Caomhnóra (neamh-
ranníocach) ar an tástáil mhaoine (déantar é seo a mheas ar mhaoin an
dílleachta - más ann). Má tá maoine ag an dílleachta ó obair, ní áirítear an
chéad €7.60. Má tá maoin sheachtainiúil an dílleachta níos mó ná €7.60
laghdaítear íocaíocht an chaomhnóra (neamh-ranníoch) trí €2.50 a bhaint in
aghaidh gach €2.50 inmheasta (i.e. do gach €2.50 nó cuid de €2.50 maoine thar
€7.60). Féach [ SW19 le haghaidh tábla ar conas a théann maoin dílleachta i
bhfeidhm ar Íocaíocht Chaomhnóra (neamh-ranníocach)(pdf)
](https://assets.gov.ie/11117/6beb1ad2f51346f4ad6f27db1c473e59.pdf)

Íoctar €206.80 faoin scéim Sochar Báis /Pinsean Dílleachta faoi Scéim na
Sochar Gortuithe Ceirde.

##  Conas iarratas a dhéanamh

###  Íocaíocht Chaomhnóra (Ranníocach) agus Íocaíocht Chaomhnóra (Neamh-
Ranníocach)

Chun iarratas a dhéanamh, comhlánaigh [ foirmGP1
](https://assets.gov.ie/25577/9ea64eab1cd444449a5abc01231cdf9a.pdf) . Tá foirm
iarratais ar fáil i ngach oifig an phoist

##  Cá háit a dhéanfaidh méiarratas

_Chun Iocaíocht Caomhnóra a fháil:_

###  An Roinn Coimirce Sóisialaí

Seirbhísí Leasa Shóisialaigh  
Bóthar an Choláiste  
Sligeach F91 T384  
Éire

**Uaireanta Oscailte:** Ní thairgeann an oifig seo seirbhís do chuairteoirí
pearsanta. Caithfidh gach ceist a bheith cur isteach tríd an fhoirm fiosraithe
ar líne a úsáid, tríd an teileafón nó i scríbhinn.

**Teil:** (071) 915 7100 or 0818 200 400

**Láithreán Gréasáin:** [ https://www.gov.ie/en/organisation/department-of-
social-protection/ ](https://www.gov.ie/en/organisation/department-of-social-
protection/)

_Sochar Báis /Pinsean Dílleachta:_

###  An Roinn Coimirce Sóisialaí

Oifig na Seirbhísí Leasa Shóisialaigh  
Tithe an Rialtais  
Bóthar Béal Átha na Lao  
An Longfort  
Éire

**Teil:** (043) 334 0000 or 0818 927 770

**Láithreán Gréasáin:** [ https://www.gov.ie/en/organisation/department-of-
social-protection/ ](https://www.gov.ie/en/organisation/department-of-social-
protection/)

Má theastaíonn uait labhairt le duine go pearsanta faoi do theidlíochtaí, is
féidir leat cuairt a thabhairt ar d'Ionad um Fhaisnéis do Shaoránaigh áitiúil,
ar d'Ionad Intreo áitiúil nó ar d'Oifig Bhrainse Leasa Sóisialaigh.

_**Dáta an Leasaithe Deireanaigh:** 8 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/death-related-benefits/guardian-and-orphan-
payments/?utm_source=sharebutton_facebook) [
](https://twitter.com/intent/tweet/?text=Na%20h%C3%ADoca%C3%ADochta%C3%AD%20chaomhn%C3%B3ra&url=https://www.citizensinformation.ie/ga/social-
welfare/death-related-benefits/guardian-and-orphan-
payments/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/death-related-benefits/guardian-and-orphan-
payments/?utm_source=sharebutton_whatsapp) [
](mailto:?subject=Na%20h%C3%ADoca%C3%ADochta%C3%AD%20chaomhn%C3%B3ra&body=https://www.citizensinformation.ie/ga/social-
welfare/death-related-benefits/guardian-and-orphan-
payments/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Na híocaíochtaí do theaghlaigh agus leanaí_ ](/ga/social-welfare/families-and-children/payments-to-families-and-children/)

Tá cur síos anseo ar na sochair leasa shóisialaigh ata ar fáil do theaghlaigh
agus leanaí.

  * [ _Na híocaíochtaí do chúramóirí_ ](/ga/social-welfare/carers/payments-to-carers/)

Faigh amach eolas faoi na híocaíochtaí agus sochair do chúramóirí.

  * [ _Disability payments and the Arts and Disability Connect fund_ ](/ga/social-welfare/social-welfare-payments-and-work/disability-payments-and-art-council-grants/)

Information on how the Arts and Disability Connect fund can affect your
disability payment and any extra benefits you are getting.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

