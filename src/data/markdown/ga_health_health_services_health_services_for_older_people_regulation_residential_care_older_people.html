English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Seirbhísí sláinte do sheanóirí
](/ga/health/health-services/health-services-for-older-people/) > Rialú cúraim
chónaithe do dhaoine scothaosta

#  Rialú cúraim chónaithe do dhaoine scothaosta

  * Eolas 
  * Caighdeáin 
  * Gearáin 
  * Cá háit a ndéanfaidh mé iarratas 

##  Eolas

Is é [ an tÚdarás um Cháilíocht agus Eolas Sláinte ](http://www.hiqa.ie/) atá
freagrach as gach seirbhís cúraim chónaithe i gcomhair daoine scothaosta a
chlárú agus as cigireacht a dhéanamh orthu. Ní mór do sheirbhísí [ caighdeáin
airithe atá leagtha síos sa reachtaíocht a shásamh
](http://www.hiqa.ie/resource-centre/care-providers/nursing-homes) agus
áirítear leo rialacha maidir le caighdeán na cóiríochta agus an chúraim.

Tá na seirbhísí go léir lena n-áirítear tithe altranais idir phoiblí,
phríobháideach agus dheonach faoi réir an cheanglais seo maidir le clárú agus
cigireacht neamhspleách.

Bhíodh Feidhmeannacht na Seirbhíse Sláinte (FSS) freagrach as clárú agus
cigireacht a dhéanamh ar sheirbhísí cúraim chónaithe idir phríobháideach agus
dheonach go dtí Iúil 2009 agus as [ tuarascálacha cigireachta go dtí an dáta
sin
](http://www.hse.ie/eng/services/publications/olderpeople/Nursing_Home_Reports/)
a chur ar fáil.

###  Clárú agus cigireacht

Ní cheadaítear do sheirbhísí feidhmiú mura mbíonn siad cláraithe ag ÚCES agus
déantar cigireacht orthu go rialta le cinntiú go gcuireann siad cúram
ardchaighdeáin ar fáil i gcónaí.

Déanann ÚCES cigireacht ar sheirbhísí cónaithe agus athchláraíonn sé gach
ionad gach trí bliana. Bíonn cigireachtaí gan choinne agus cigireachtaí
réamhfhógartha i gceist. Déantar iad i rith an lae agus san oíche, sa
tráthnóna agus i rith an deireadh seachtaine.

Córas neamhspleách amach agus amach atá sa phróiseas cláraithe agus
cigireachta agus foilsítear tuarascálacha tar éis gach cigireachta. Cuireann
na cigireachtaí sin faisnéis ar fáil do na cónaitheoirí féin, dá dteaghlaigh
agus don phobal i gcoitinne faoi chaighdeán an chúraim sna hionaid éagsúla.

Féadfaidh tú [ cláir na n-ionad cónaithe do dhaoine scothaosta
](http://www.hiqa.ie/resource-centre/registered-centres) agus na [
tuarascálacha cigireachta ](http://www.hiqa.ie/social-care/find-a-
centre/inspection-
reports?field_report_type_centre_value_many_to_one=reportolderpeoples) reatha
a scrúdú ar láithreán gréasáin ÚCES.  

##  Caighdeáin

Is é an aidhm atá leis na [ Caighdeáin Náisiúnta Cáilíochta um Ionaid Cúraim
Chónaithe do Dhaoine Scothaosta in Éirinn (pdf)
](http://www.hiqa.ie/system/files/HIQA_Residential_Care_Standards_2008.pdf) ná
cabhrú lena chinntiú go ndéantar freastal ar riachtanais daoine atá ina gcónaí
i gcóiríocht chónaitheach. Lena chois sin tá [ treoir maidir leis na
caighdeáin (guide to the standards (pdf)
](http://www.hiqa.ie/system/files/Guide_Residential_Care_Settings_Older_people_2009_A5.pdf)
agus [ bileog eolais maidir le clárú agus cigireacht (leaflet on registration
and inspection) (pdf)
](http://www.hiqa.ie/system/files/Res_Care_Standards_Older_People_DL_09.pdf)
ar fáil.

Tá 32 caighdeán i gceist agus iad curtha in eagar i 7 rannán:

**Cearta cónaitheoirí:** Áirítear leo sin go mbeadh tú in ann faisnéis agus
comhairle a fháil, go spreagfaí tú do thuairimí a nochtadh, go mbeadh ceart
toilithe agat maidir le cóireáil agus cúram, ceart a bheith agat conradh i
scríbhinn a dhéanamh srl.

**Cosaint cónaitheoirí:** Áirítear leis sin cosaint ar bhulaíocht agus ar mhí-
úsáid eile agus cosaint maidir leis an gcaoi a láimhseáiltear do chuid airgid.

**Riachtanais sláinte agus cúraim shóisialta:** Áirítear leo siúd go ndéanfaí
measúnú ar do shláinte, ar do riachtanais phearsanta agus ar do riachtanais
maidir le cúram sóisialta agus ar a bhfuil á dhéanamh agat féin maidir le do
phlean cúraim.

**Cáilíocht na beatha:** Áirítear leis sin go mbeadh rogha agat faoi do shaol
agus iad faoi do thoil agat, agus rogha agat faoi do neamhspleáchas agus faoi
theagmháil le cuairteoirí.

**Foireann:** Áirítear leis seo cáilíochtaí na mball foirne agus go ndéanfaí
grinnfhiosrúchán agus maoirsiú orthu.

**An timpeallacht chúraim:** Airítear leis seo an timpeallacht fhisiciúil, a
bheith in ann dul amach faoin aer, sláinteachas agus earraí pearsanta.

**Bainistiú agus rialachas:** Áirítear leo sin beartais agus nósanna imeachta
a bhaineann le sábháilteacht agus le leas cónaitheoirí agus ráiteas i
scríbhinn ag cur síos ar an tseirbhís a chuirtear ar fáil san ionad.

###  Seirbhísí do dhaoine a bhfuil néaltrú orthu

Baineann na caighdeáin thuas go léir le haonaid ina dtugtar aire do dhaoine a
bhfuil néaltrú orthu ach go bhfuil critéir bhreise i gceist sa chás sin.
Baineann siad sin le;

  * Diagnóis néaltraithe 
  * Cabhrú le cónaitheoirí agus a mball teaghlaigh tuiscint níos fearr a bheith acu ar nádúr an néaltraithe 
  * Pleanáil cúraim agus measúnaithe i gcomhair daoine a bhfuil néaltrú orthu 
  * Cúram a sholáthar atá dírithe ar an duine féin 
  * Leas a bhaint as teiripí agus teicnící a éascaíonn cumarsáid socruithe foirne, forbairtí cleachtais agus oiliúint foirne, agus 
  * Dearadh fisiceach, leagan amach agus cumraíocht na n-aonad atá curtha ar fáil do dhaoine a bhfuil néaltrú orthu.   

##  Gearáin

Má tá imní ortsa, nó ar bhall do theaghlaigh, nó ar dhuine atá ag gníomhú ar
do shon faoin gcúram atá á fháil agat, ba chóir iarracht a dhéanamh an scéal a
réiteach ar an leibhéal áitiúil le lucht bainistíochta na seirbhíse cúraim.

**Conradh cúraim  
** Déantar conradh cúraim idir tú féin agus an teach altranais sula dtéann tú
isteach ann. Leagann an conradh sin síos na téarmaí a bhainfidh le do chúram
agus le do leas agus ní mór go mbeadh sonraí ann faoi na seirbhísí atá le
soláthar agus na táillí atá le gearradh.  

##  Cá háit a ndéanfaidh mé iarratas

Féadfaidh tú [ cláir na n-ionad cónaitheach do dhaoine breacaosta
](http://www.hiqa.ie/resource-centre/registered-centres) agus [ tuarascálacha
cigireachta ](http://www.hiqa.ie/functions_ssi_inspect_rep_older_people.asp)
reatha a scrúdú ar láithreán gréasáin ÚCES. Iarr ar thithe altranais faoi
leith sonraí a thabhairt duit faoi na costais agus na coinníollacha a
bhaineann leo.

Féadfaidh tú tuilleadh eolais faoi chlárú agus cigireacht tithe altranais agus
faoi na Caighdeáin Náisiúnta a fháil ó ÚCES.

###  An t-Údarás um Fhaisnéis agus Cáilíocht Sláinte

Aonad 1301,  
Geata na Cathrach,  
Machain,  
Contae Chorcaí,  
T12 W7CV

**Teil:** (021) 240 9300 or (01) 814 7400

**Láithreán Gréasáin:** [ http://www.hiqa.ie/ ](http://www.hiqa.ie/)

**R-phost:** [ info@hiqa.ie ](mailto:info@hiqa.ie)

_**Dáta an Leasaithe Deireanaigh:** 24 Meán Fómhair 2015 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/health-services-for-older-people/regulation-residential-care-older-
people/?utm_source=sharebutton_facebook) [
](https://twitter.com/intent/tweet/?text=Rial%C3%BA%20c%C3%BAraim%20ch%C3%B3naithe%20do%20dhaoine%20scothaosta&url=https://www.citizensinformation.ie/ga/health/health-
services/health-services-for-older-people/regulation-residential-care-older-
people/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/health-services-for-older-people/regulation-residential-care-older-
people/?utm_source=sharebutton_whatsapp) [
](mailto:?subject=Rial%C3%BA%20c%C3%BAraim%20ch%C3%B3naithe%20do%20dhaoine%20scothaosta&body=https://www.citizensinformation.ie/ga/health/health-
services/health-services-for-older-people/regulation-residential-care-older-
people/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Rialú seirbhísí cónaithe do dhaoine faoi mhíchumas_ ](/ga/health/health-services/health-services-for-people-with-disabilities/regulation-residential-care-people-with-disabilities/)

Ní foláir go sásaíonn na seirbhísí cónaitheacha do dhaoine le míchumais
caighdeáin áirithe. Is é an tÚdarás um Fhaisnéis agus Cáilíocht Sláinte (HIQA)
a bhíonn freagrach as a gclárúchán agus a gcigireacht.

  * [ _Cúram máithreachais agus an bhanaltra sláinte phoiblí_ ](/ga/birth-family-relationships/after-your-baby-is-born/maternity-care-and-public-health-nurse/)

An ról atá ag an mbanaltra sláinte phoiblí i dtaobh seirbhísí máthaireachais.

  * [ _Deontas um Chúnamh Tithíochta do Dhaoine Scothaosta_ ](/ga/housing/housing-grants-and-schemes/housing-supports-for-older-people-and-people-with-disabilities/housing-aid-for-older-people-grant/)

Deontais atá ar fáil chun tithíocht do dhaoine breacaosta a fheabhsú, ionas
gur féidir leis an áititheoir fanacht ina theach féin chomh fada agus is
féidir.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

