English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Imeacht thar lear ](/ga/moving-country/moving-abroad/) > [ Ag obair thar
lear ](/ga/moving-country/moving-abroad/working-abroad/) > Víosaí Saoire Oibre
do shaoránaigh Éireannacha

#  Víosaí Saoire Oibre do shaoránaigh Éireannacha

  * Cad é víosa saoire oibre? 
  * Cén tíortha nó réigiún a ghlacann páirt? 
  * Cáilitheacht agus riachtanais 
  * Conas iarratas a dhéanamh 
  * SAM – Clár oibre agus taistil intéirneach 
  * Cá ndéanfaidh mé iarratas? 

##  Cad é víosa saoire oibre?

Tá comhaontuithe saoire oibre ag Éirinn le roinnt tíortha éagsúla. Ceadaíonn
iad seo do dhaoine óga taisteal go tír eile ar feadh níos faide ná mar a
cheadaíonn víosa turasóireachta agus oibriú ann fad a bhíonn tú sa tír chun
tacú le do chostais taistil.

Is éagsúil na critéir ó thír go tír ach bíonn na cláir ar oscailt do dhaoine
óga, go ginearálta, idir 18 agus 30 nó 35 bliain d’aois, a bhfuil árachas
sláinte príobháideach acu agus ar féidir leo cruthúnas a sholáthar go bhfuil
cistí acu chun tacú leo.

I bhformhór na gcásanna, is féidir leat obair shealadach nó ócáideach a aimsiú
nuair a bhaineann tú an tír amach agus is féidir leat staidéar a dhéanamh
freisin fad a bhíonn tú ann. Ba cheart gurbh é príomhchuspóir do thurais chun
dul ar saoire agus ba cheart go mbeadh an obair nó an staidéar a dhéanamh
forlíontach. Má tá tú ag taisteal go príomha chun oibriú nó chun staidéar a
dhéanamh, ba cheart duit víosaí eile a fhiosrú.

Nóta: Cuireadh formhór na gclár comhaontaithe saoire ar fionraí i rith
phaindéim Covid-19 agus níl iarratais nua á bpróiseáil ag go leor tíortha ag
an tráth seo.

##  Cén tíortha nó réigiún a ghlacann páirt?

Tá comhaontuithe saoire oibre ag Éirinn leis na tíortha nó réigiún seo a
leanas:

  * An Airgintín 
  * An Astráil 
  * Ceanada 
  * An tSile 
  * Hong Cong 
  * An tSeapáin 
  * An Nua-Shéalainn 
  * Poblacht na Cóiré (an Chóiré Theas) 
  * An Téaváin 
  * Stáit Aontaithe Mheiriceá 

Ba cheart duit a thabhairt faoi deara gurb éagsúil an próiseas iarratais agus
na riachtanais maidir le SAM ó na tíortha eile. Féach ‘SAM – Clár oibre agus
taistil intéirneach’ thíos.

Ní theastaíonn comhaontú saoire oibre ó shaoránaigh Éireannacha chun cónaí
agus oibriú laistigh den AE/an LEE, an Eilvéis agus an RA.

##  Cáilitheacht agus riachtanais

Is éagsúil na sonraí faoi cé atá incháilithe agus an méid a bheidh tú i
dteideal a dhéanamh ó thír go tír. Tugtar sa tábla thíos roinnt sonraí faoi
gach tír. Is féidir leat eolas breise a fháil trí na naisc a leanúint do gach
tír:

Víosaí Saoire Oibre do shaoránaigh Éireannacha

|  Aois  |  Cé chomh fada is féidir leat fanacht?  |  Costas an iarratais  |  An féidir leat staidéar a dhéanamh?   
---|---|---|---|---  
An Airgintín  |  18-30  |  6 mhí, agus b’fhéidir go mbeifear in ann athnuachan a dhéanamh a fhaide le 9 mí  |  €50  |  A fhaide le 3 mhí   
An Astráil  |  18-35  |  12 mhí,  Is féidir an dara agus an tríú víosa a fháil  |  $495 AUD  |  A fhaide le 4 mhí   
Ceanada  |  18-35  |  A fhaide le 24 mí  |  Táille rannpháirtíochta CAD $156, cead oibre $100  |  Níl   
An tSile  |  18-30  |  12 mhí  |  Déan teagmháil leis an ambasáid chun teacht ar tháillí víosa  |  Níl   
Hong Cong  |  18-30  |  12 mhí  |  Saor in Aisce  |  Tá   
An tSeapáin  |  18-30  |  12 mhí  |  Saor in Aisce  |  Ní féidir leat staidéar a dhéanamh ar an tSeapáinis ach ar feadh a fhaide le 3 mhí   
An Nua-Shéalainn  |  18-30  |  12 mhí  |  $280 NZD  |  A fhaide le 6 mhí   
An Chóiré  |  18-34  |  12 mhí  |  $60 USD  |  A fhaide le 6 mhí   
An Téaváin  |  18-30  |  12 mhí  |  €86  |  Ní féidir leat staidéar a dhéanamh ar an tSínis ach ar feadh a fhaide le 3 mhí   
  
Féach freisin ‘SAM – Clár oibre agus taistil intéirneach’ thíos.

##  Conas iarratas a dhéanamh

I gcás fhormhór na dtíortha, baileoidh tú do chuid cáipéisí le chéile agus
seolfaidh tú foirm iarratais cibé acu ar líne nó ag ambasáid na tíre. Is
éagsúil a bheidh an t-iarratas agus an cháipéisíocht ach is dóchúla go
n-iarrfar ort an méid seo a leanas a sholáthar:

•Pas

•Cruthúnas i leith árachas sláinte príobháideach

•Cruthúnas i leith cistí chun tacú leat féin

•Ticéad eitilte abhaile nó na cistí chun ceann a cheannach

•I gcásanna áirithe, iarrfar ort litir nó aiste ina mínítear an fáth go bhfuil
tú ag cur isteach ar an gclár

##  SAM – Clár oibre agus taistil intéirneach

Is an-éagsúil an próiseas iarratais agus na riachtanais maidir le SAM ó na
tíortha eile. Seachas “Víosa Saoire Oibre” a thabhairt ar an gclár, tugtar an
Clár Oibre agus Taistil Intéirneach ar a gclár. Tá tú incháilithe páirt a
ghlacadh ann más mac léinn thú faoi láthair nó má bhain tú cáilíocht amach le
12 mhí anuas.

Cé go sonraítear i gcláir eile gur cheart duit díriú go príomha ar thaisteal
agus gur cheart go ndéanfá aon obair chun íoc as do chostais, beidh ort post
nó intéirneacht a aimsiú don chlár seo a bhaineann le do réimse staidéir agus
óna dteastaíonn 32 uair an chloig sa tseachtain, ar a laghad, d’obair. Ní
féidir leat oibriú i bpoist saothair neamhoilte nó ócáideacha, agus caithfidh
nach dteastaíonn tacaíocht cléireachais nó oifige breis agus 20% ó
d’intéirneacht.

###  **Conas iarratas a dhéanamh**

Sula bhféadfaidh tú iarratas a dhéanamh ar víosa ní mór duit iarratas a
dhéanamh ar fhoirm DS-2019 trí eagraíocht urraíochta fhaofa. Má tá d’fhoirm
DS-2019 faofa ag an eagraíocht urraíochta is é an chéad chéim eile atá agat ná
cur isteach ar Víosa Cuairteora Malairte J-1 ag Ambasáid na Stáit Aontaithe.

##  Cá ndéanfaidh mé iarratas?

Is féidir leat teacht ar fhoirmeacha iarratais agus ar threoracha ar
leathanach inimirce nó Ambasáid na hÉireann don tír nó réigiún ar spéis leat
taisteal chuige.

  * An Airgintín 
  * An Astráil 
  * Ceanada 
  * An tSile 
  * Hong Cong 
  * An tSeapáin 
  * An Nua-Shéalainn 
  * Poblacht na Cóiré 
  * SAM 
  * An Téaváin 

_**Dáta an Leasaithe Deireanaigh:** 15 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/moving-
country/moving-abroad/working-abroad/working-holidays-for-irish-
citizens/?utm_source=sharebutton_facebook) [
](https://twitter.com/intent/tweet/?text=V%C3%ADosa%C3%AD%20Saoire%20Oibre%20do%20shaor%C3%A1naigh%20%C3%89ireannacha&url=https://www.citizensinformation.ie/ga/moving-
country/moving-abroad/working-abroad/working-holidays-for-irish-
citizens/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/moving-abroad/working-abroad/working-holidays-for-irish-
citizens/?utm_source=sharebutton_whatsapp) [
](mailto:?subject=V%C3%ADosa%C3%AD%20Saoire%20Oibre%20do%20shaor%C3%A1naigh%20%C3%89ireannacha&body=https://www.citizensinformation.ie/ga/moving-
country/moving-abroad/working-abroad/working-holidays-for-irish-
citizens/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Irish citizenship and passports for children born abroad_ ](/ga/returning-to-ireland/residency-and-citizenship/irish-citizenship-and-passports-for-children-born-abroad/)

Outlines the rules about Irish citizenship for children who were born abroad
and have an Irish parent. It also covers the documents you need when applying
for an Irish passport for children born abroad.

  * [ _Ag éirí i do shaoránach Éireannach_ ](/ga/moving-country/irish-citizenship/your-right-to-irish-citizenship/)

Tá saoránaigh Éireannacha ina mbaill fhoimiúla de phobal na hÉireann a bhfuil
cónaí orthu in Éirinn agus thar lear. Cad is saóránacht Éireannach ann agus
cad é do cheart ar shaoránacht Éireannach?

  * [ _Conas iarratas a dhéanamh ar do chéad phas Éireannach mar dhuine fásta_ ](/ga/travel-and-recreation/passports/applying-for-or-renewing-an-irish-passport/)

Deanann an cáípéis seo cur síos ar conas iarratas a dhéanamh ar do chéad Phas
Éireannach, go háirithe dóibh siúd a bhfuil cónaí orthu taobh amuigh d'Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

