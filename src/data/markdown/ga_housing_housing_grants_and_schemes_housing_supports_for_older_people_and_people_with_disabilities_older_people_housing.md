English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Deontais
agus scéimeanna tithíochta ](/ga/housing/housing-grants-and-schemes/) > [
Tacaíochtaí tithíochta do dhaoine breacaosta agus do dhaoine faoi mhíchumas
](/ga/housing/housing-grants-and-schemes/housing-supports-for-older-people-
and-people-with-disabilities/) > Tithíocht do Dhaoine Scothaosta

#  Tithíocht do Dhaoine Scothaosta

  * Réamhrá 
  * Roghanna do thithíocht shóisialta 
  * Tacaíochtaí tithíochta do dhaoine scothaosta 
  * Cad iad na deontais is féidir a fháil chun mo theach a oiriúnú? 

##  Réamhrá

Tá roinnt tacaíochtaí tithíochta agus deontais ann a bhaineann go háirithe le
doine scothaosta. Mar shampla, tá roinnt tithíochta sóisialta inrochtana agus
roinnt deontas ar fáil chun do theach a oiriúnú, má tá fadhbanna
soghluaisteachta agat agus tú ag dul in aois. Soláthraíonn an leathanach seo
roinnt faisnéise faoi na tacaíochtaí seo agus déantar cur síos ar conas is
féidir leat rochtain a fháil orthu.

##  Roghanna do thithíocht shóisialta

###  **Tithíocht údaráis áitiúil**

Soláthraíonn údaráis áitiúla tithíocht shóisialta do dhaoine scothaosta ar an
mbealach céanna agus a dhéanann siad do gach duine eile. Mar sin féin,
cuireann siad aois san áireamh go ginearálta agus iad ag tabhairt toasaíochta
d'iarratais ar thithíocht.

Solathraíonn roinnt údarás áitiúil tithíocht ar leith do dhaoine scothaosta
freisin. Bíonn an tithíocht seo inrochtana go hiondúil agus d'fhéadfadh go
gcuirfí tacaíochtaí breise ar fáil ionas gur féidir le daoine leanúint ar
aghaidh ag maireachtáil go neamhspleách. Is minic a thugtar cóiríocht faoi
thacaíocht ar an gcineál seo cóiríochta. Tá liosta feithimh ar leith ag gach
údarás áitiúil don chineál seo cóiríochta.

Leithdháileann an t-údarás áitiúil tithíocht de réir a scéime leithdháilte
tithíochta féin. Déan teagmháil le d'údarás áitiúil chun eolas a fháil faoine
scéim leithdháilte tithíochta agus aon chóiríocht ar leith do dhaoine
scothaosta i do cheantar.

###  **Tithíocht arna soláthar ag comhlachtaí tithíochta ceadaithe**

Is eagraíochtaí deonacha, neamhspleácha, neamhbhrabhúis iad [ Comhlachtaí
Ceadaithetithíochta (CCTanna)
](https://www.citizensinformation.ie/en/housing/local-authority-and-social-
housing/approved-housing-bodies/) a sholáthraíonn tithíochta ar bhealach
cosúil le húdaráis áitiúla. Soláthraíonn siad tithíocht inacmhainne ar cíos do
dhaoine nach bhfuil sé d'acmhainn acu a dteach féin a fháil ar cíos nó a
cheannach. Cuireann roinnt CCTanna tithíochta ar fáil go sonrach do ghrúpaí ar
leith daoine, ar nós daoinescothaosta. Tá an tithíocht faoi thacaíocht nó
dhídean cosúil leis an gcineál a sholáthraíonn údaráis áitiúla.

###  **Conas a dhéanaim iarratas ar thithíocht shóisialta nó CCT?**

Ní mór duit critéir áirithe a chomhlíonadh chun [ cáiliú do thithíocht
shóisialta ](https://www.citizensinformation.ie/en/housing/local-authority-
and-social-housing/applying-for-local-authority-housing#laf763) . Líón isteach
an fhoirm iarratais ar thacaíocht tithíochta sóisialta, atá ar fáil ar [
shuíomh Gréasáin d'údarás áitiúil
](https://www.gov.ie/en/publication/942f74-local-authorities/) . Úsáideann tú
an fhoirm iarratais chéanna agus tú ag déanamh iarratais ar thithíocht údaráis
áitiúil nó CCT. Chun rochtain a fháil ar chóiríocht CCT, cuireann tú tic sa
bhosca atá marcáilte ar an bhfoirm comhlachais tithíochta.  

##  Tacaíochtaí tithíochta do dhaoine scothaosta

Má éiríonn do theach mí-oiriúnachh, bhféidir toisc go bhfuil tú tinn nó nach
bhfuil chomh soghluaiste, b'fhéidir go dtosóidh tú ag smaoineamh ar roghanna
agus tacaíochta éagsúla. Féadfaidh tú smaoineamh ar:

  * Do theach a oiriúnú ionas go mbeidh sé níos inrochtana 
  * Tacaíochtaí a fháil ionas gur féidir leat fanacht i do theach 
  * Ag bogadh go teach níos oiriúnaí 
  * Ag bogadh go teach altranais 

###  Do theach a oiriúnú ionas go mbeidh sé níos inrochtana

De réir mar a théann tú in aois b'fhéidir go mbeidh ort [ do theach a oiriúnú
](https://www.citizensinformation.ie/en/housing/building-or-altering-a-
home/adapting-a-home-for-an-older-or-disabled-person/) ionas gur féidir leat
leanúint ar aghaidh ina chónaí ann go neamhspleách. Is iomaí athrú a
d'fhéadfadh do theach a dhéanamh níos oiriúnaí, má tá do shoghluaisteacht
éirithe teoranta. Mar shampla, is féidir leat do sheomra folctha nó do sheomra
leapa a bhogadh thíos staighre nó ráillí greim a shuiteáil, ardaitheoir
staighre nó cithfholcadh rochtana comhréidh. Más mian leat do theach a oiriúnú
ba chóir duit dul i dteagmháil le [ teirpeoir saothair
](https://www.citizensinformation.ie/en/health/health-services/care-in-your-
community/occupational-therapy-services/) a dhéanfaidh measúnú ar do
riachtanais agus a chuirfidh comhairle ort maidir le trealamh agus
oiriúnuithe. B'fhéidir go mbeidh tú in ann deontais a fháil i dtreo chostas na
n-oiriúnuithe seo, féach 'Cén deontais is féidir liom a fháil chun mo theach a
oiriúnú' thíos.

###  **Tacaíochtaí a fháil ionas gur féidir leat fanacht i do theach**

Má tá deacracht agat conaí sa bhaile mar nach féidir leat tascanna laethúla a
dhéanamh, seans go mbeidh tú in ann cúnamh a fháil leis seo. D'fhéadfá cáiliú
le haghaidh [ Seirbhís Tacaíochta Baile FFS
](https://www.citizensinformation.ie/en/health/health-services/health-
services-for-older-people/home-support-service/) , a choláthraíonn cúramóirí a
thiocfaidh chuig do theach agus cúnamh le tascanna laethúla, mar dul isteach
agus amach as an leaba, folcadh agus gléasadh. Tá an tseirbhís seo saor in
aisce agus tá sé ar fáil do dhaoine atá 65 bliana d'aois nó níos sine a
bhféadfadh tacaíocht a bheith ag teastáil uathu chun leanúint ar aghaidh ag
conaí sa bhaile nó chun filleadh abhaile tar éis fanacht san ospidéal. Mura
gcáilíonn tú don scéim b'fhéidir go mbeifeá in ann cúramóir a fháil go
príobháideach.

###  **Ag bogadh go teach níos oiriúnaí**

Má tá do theach éirithe mí-oiriúnach nó má tá sé ró-mhór anois b'fhéidir gur
mhaith leat bogadh go teach níos lú agus níos inrochtana. Más úinéir tí tú
b'fhéidir go gcinnfidh tú do theach a dhíol go príobháideach agus teach níos
inrochtana a cheannach, mar champla, bungaló nó árasán ar urlár na talún.

Más tionónta údaráis áitiúil tú ba chóir duit dul i dteagmháil leis an údaráis
áitiúil chun a chur in iúl dóibh nach bhfuil do theach feiliúnach a thuilleadh
agus féachaint cad iad na roghanna eile atá ar fáil.

Tá tuilleadh faisnéise sa [ Treoir Aois-Chairdiúil ar an méid Ceart maidir le
Méid Ceart ](https://agefriendlyireland.ie/wp-content/uploads/2021/10/AFI-
Rightsizing-Policy-Guide.pdf) faoi bhogadh go cóiríochta níos oiriúnaí.

###  **Ag bogadh isteach i dteach duine eile**

Má éiríonn do theach mí-oiriunach b'fhéidir go mbreithneoidh tú bogadh isteach
le duine den teaghlach nó le cara.

Soláthraíonn FSS [ Scéim Bordála Amach
](https://www.citizensinformation.ie/en/health/health-services/health-
services-for-older-people/boarding-out-of-older-people/) freisin. Socraíonn an
scéim seo lóistín do dhaoine atá cleithiúnach i dtithe príobháideacha. Má
ghlacann tú páirt sa scéim seo, tá an sealbhóír tí freagrach as cúram
oiriúnach a thabhairt duit chomh maith le bia cothaitheach agus éagsúil.

Tá [ FSS ](https://www.citizensinformation.ie/en/health/health-system/health-
service-executive/) freagrach as socruithe a chéanamh maidir le bordáil amach
agus clúdóidh sé an costas iomlán nó cuid de. Níl an scéim lóistín amach ar
fáil i ngach ceantar.

###  **Ag bogadh go teach altranais**

Tá formhór na ndaoine scothaosta in ann cónaí ina dtithe féin le tacaíocht
éigin óna dteaghlaigh, óna gcomharsana agus ó na seirbhísí sláinte agus cúraim
phobail. Ach, murar féidir leat éirí sa bhaile a thuilleadh fiú leis an
tacaíocht seo, seans go mbeidh ort smaoineamh ar [ aistriú chuig cúam
fadtéarmach ](https://www.citizensinformation.ie/en/health/health-
services/health-services-for-older-people/moving-from-home-to-long-term-care/)
. Áirítear le cúram fadtéarmach tithe altranais poiblí agus príobháideacha
chomh maith le hospidéíl seanliachta agus aonaid altranais pobail.

Is féidir leat iarratas a dhéanamh ar thacaíocht airgeadais chun cabhrú le
híoc as costas cúraim tí altranais trí [ Scéim Chothrom na Féinne
](https://www.citizensinformation.ie/en/health/health-services/health-
services-for-older-people/fair-deal-scheme/) . Seo nuair a íocann tú méid
áirithe i dtreo chostas do chúraim agus íocann Cabhraíónn an FSS an chuid
eile.

###  **Má tá tú ag filleadh ar Éirinn**

Cabhraíonn Safe Home Ireland le tithíocht a aimsiú in Éirinn d'eisimircigh a
rugadh in Éirinn agus atá níos sine agus a chonaíonn thar lear agus atá ag
iarraidh filleadh abhaile, ach nach bhfuil in acmhainn íoc as a gcóiríocht
féin. Faigh tuilleadh eolais faoi [ Safe Home Ireland
](https://safehomeireland.com/) .

##  Cad iad na deontais is féidir a fháil chun mo theach a oiriúnú?

Is féidir leat deontais a fháil chun do theach a oiriúnú agus a fheabhsú ionas
go mbeidh sé níos oiriúnaí do do riachtanais. D'fhéadfadh go gciallódh sé seo
gur féidir leat leanúint ar aghaidh ina gcónaí ann go neamhspleách.

###  **Deontas Oiriúnaithe Tithíochta do Dhaoine faoi Mhíchumas**

Más gá duit do theach a oiriúnú do dhuine éigin i do theaghlach atá faoi
mhíchumas, is féidir leat iarratas a dhéanamh ar an [ Deontas Oiriúnaithe
Tithíochta do Dhaoine faoi Mhíchumas
](https://www.citizensinformation.ie/en/housing/housing-grants-and-
schemes/housing-adaptation-grant-for-people-with-disability/) .

Is féidir leis an deontas cabhrú leat athruithe agus oiriúnuithe a dhéanamh ar
do theach. Mar shampla, d'fhéadfá:

  * É a dhéanamh inrochtana do chathaoir rothaí 
  * É a leathnú chun níos mó spáis a chruthú 
  * Seomra folctha nó leithreas thíos staighre a chur leis 
  * Ardaitheoir staighre a chur leis. 

Is é an t-uasdeontas atá ar fáil ná €30,000.

Tá an deontas seo ar fáil ó d'údarás áitiúil. Is féidir leat an [ fhoirm
iarratais a íoslódáil ó gov.ie
](https://assets.gov.ie/119595/fb68af61-2429-414e-8f61-95ddc380f8ec.pdf) nó ó
shúiomh Greasáin d'údarás áitiúil.

**Scéim Deontais Áiseanna Soghluaisteachta**

Cabhraíonn [ Scéim Deontais na nÁiseanna Soghluaisteachta
](https://www.citizensinformation.ie/en/housing/housing-grants-and-
schemes/mobility-aids-grant-scheme/) le costas na hoibre a theastaíonn chun
dul i ngleic le fadhbanna soghluaisteachta sa bhaile. Mar shampla, is féidir é
a úsáid chun raillí láimhe a cheannach agus a shuiteáil. Is do dhaoine
scothaosta go príomha é, ach is féidir le daoine faoi mhíchumas rochtain a
fháil air freisin.

Tá an deontas ar fáil ó d'údarás áitiúil agus is é an t-uasdeontas ná €6,000.
Tá an scéim seo úsáideach má theastaíónn uait mionathruithe nó feabhsuithe a
dhéanamh go tapa.

Is féidir leat an [ fhoirm iarratais a íoslódáil ó gov.ie
](https://assets.gov.ie/119595/fb68af61-2429-414e-8f61-95ddc380f8ec.pdf) nó ó
shúiomh Greasáin d'údarás áitiúil.

**Deontas um Chúnamh Tithíochta do Dhaoine Scothaosta**

Is le haghaidh deisiúcháin riachtanacha atá an [ Deontas um Chúnamh Tithíochta
do Dhaoine Scothaosta ](https://www.citizensinformation.ie/en/housing/housing-
grants-and-schemes/housing-aid-for-older-people-grant/) chun riocht tí daoine
scothaosta a fheabhsú ionas gur féidir leo leanúint.

Cuireann d'údarás áitiúil an deontas ar fáil agus bhíonn an cineál oibre a
chlúdaítear difriúil ag brath ar an áit a bhfuil cónaí ort. Féadfaidh sé a
bheith san áireamh:

  * An díon a dheisiú nó a athsholáthar 
  * An sreangú leictreach a uasghrádú 
  * Na fuinneoga agus doirse a dheisiú nó a athsoláthar 
  * Teas árnach a sholáthar 

Is féidir leat an [ fhoirm iarratais a íoslódáil ó gov.ie
](https://assets.gov.ie/119595/fb68af61-2429-414e-8f61-95ddc380f8ec.pdf) nó ó
shúiomh Greasáin d'údarás áitiúil.

**Scéim um Fhuinneamh Níos Fearr Tithe Níos Teo**

Soláthraíonn an [ Scéim um Fhuinneamh Níos Fearr Tithe Níos Teo
](https://www.citizensinformation.ie/en/housing/housing-grants-and-
schemes/warmer-homes-scheme/) uasghráduithe fuinnimh tí saor in aisce
d'úinéirí tí ar ioncam íseal. Tá sé á fheidhmiú ag Údaras Fuinneamh
Inmharthana na hÉireann (UFIE) agus tá sé ar fáil ar fud na tíre. Clúdaíonn
sé:

  * Insliú áiléir 
  * Insliú balla - lena n-áirítear insliú cuasbhalla, balla inmheánach agus balla seachtach 
  * Scrac-phromhadh 
  * Seaicéid fálaithe 
  * Soilsiú tíosach ar fhuinneamh 
  * Comhairle fuinnimh 

Is féidir leat [ foirm iarratais ](https://www.seai.ie/grants/home-energy-
grants/fully-funded-upgrades-for-eligible-homes/WHS-
Application-V1.8-Jun-22.pdf) a íoslódáil ó shuíomh Gréasáin an UFIE, nó
teagmháil a dhéanamh leo chun a iarraidh go gcuirfí ar an bpost í chugat

**Bearta slándála do dhaoine scothaosta**

Soláthraíonn an [ Scéim Rabhaidh do Sheanóirí
](https://www.citizensinformation.ie/en/justice/crime-and-crime-
prevention/seniors-alert/) maoiniú le haghaidh aláram monatóireachta pearsanta
saor in aisce. Is éard is aláram monatóireachta pearsanta ann ná aláram a
nascann tú le líne chabhrach náisiúnta, a bhíonn ar oscailt 24 uair sa lá.
Caitheann tú an t-aláram thart ar do chaol nó do mhuineál agus nuair a bhrúnn
tú an snaipe cuireann sé glaoch go huathoibríoch ar an líne chabhrach áit ar
féidir le duine éigin cabhair a chur chugat.

Is féidir leat an deontas a fháil má tá tú:

  * 65 bliana d'aois nó níos sine 
  * Ina chónaí ina n-aonar, nó le daoine scothaosta 
  * Ní féidir an trealamh a cheannach tú féin 

Tar éis na chéad bhliana, ní mór duit táille monatóireachta bliantúil a íoc.

Tá an scéim seo á bhainistiú ag Pobal a chuireann maoiniú ar fáil
d'eagraíochtaí pobail agus deonacha chun na haláraim phearsanta a shuiteáil.
Má tá tú incháilithe don Scéim Rabhaidh do Sheanóirí, ba cheart duit dul i
dteagmháil leis an ngrúpa atá cláraithe chun an scéim a oibriú i do cheantar.
Foilsíonn Pobal liosta [ eagraíochtaí cláraithe ar shuíomh Gréasáin
](https://www.pobal.ie/programmes/seniors-alert-scheme-sas/) .

_**Dáta an Leasaithe Deireanaigh:** 14 Meitheamh 2023 _

[
](https://facebook.com/sharer/sharer.php?u=https://www.citizensinformation.ie/ga/housing/housing-
grants-and-schemes/housing-supports-for-older-people-and-people-with-
disabilities/older-people-housing/?utm_source=sharebutton_facebook) [
](https://twitter.com/intent/tweet/?text=Tith%C3%ADocht%20do%20Dhaoine%20Scothaosta&url=https://www.citizensinformation.ie/ga/housing/housing-
grants-and-schemes/housing-supports-for-older-people-and-people-with-
disabilities/older-people-housing/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/housing-
grants-and-schemes/housing-supports-for-older-people-and-people-with-
disabilities/older-people-housing/?utm_source=sharebutton_whatsapp) [
](mailto:?subject=Tith%C3%ADocht%20do%20Dhaoine%20Scothaosta&body=https://www.citizensinformation.ie/ga/housing/housing-
grants-and-schemes/housing-supports-for-older-people-and-people-with-
disabilities/older-people-housing/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Deontas um Chúnamh Tithíochta do Dhaoine Scothaosta_ ](/ga/housing/housing-grants-and-schemes/housing-supports-for-older-people-and-people-with-disabilities/housing-aid-for-older-people-grant/)

Deontais atá ar fáil chun tithíocht do dhaoine breacaosta a fheabhsú, ionas
gur féidir leis an áititheoir fanacht ina theach féin chomh fada agus is
féidir.

  * [ _Tithíocht agus tacaí eile do dhaoine gan dídean_ ](/ga/housing/losing-your-home-and-homelessness/supports-for-homeless-people/)

Tithíocht agus tacaí eile do dhaoine gan dídean.

  * [ _An Clár Go For Life_ ](/ga/travel-and-recreation/sport-and-leisure/go-for-life/)

Tá cur síos anseo ar an gClár Go for Life, clár a bhfuil sé mar aidhm aige cur
leis an rannpháirtíocht a bhíonn ag daoine aosta i spórt agus in imeachtaí
fisiciúla.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

