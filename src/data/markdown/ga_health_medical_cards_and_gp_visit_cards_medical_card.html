English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Sláinte ](/ga/health/) > [ Cártaí
leighis agus cártaí cuairte LG ](/ga/health/medical-cards-and-gp-visit-cards/)
> Cártaí leighis

#  Cártaí leighis

  * Réamhrá 
  * Rialacha 
  * Conas iarratas a dhéanamh ar chárta leighis 
  * Cá ndéanfaidh mé iarratas ar chárta leighis? 
  * Eolas breise 

##  Réamhrá

Má tá cárta leighis agat a d’eisigh Feidhmeannacht na Seirbhíse Sláinte (FSS),
is féidir leat seirbhísí áirithe sláinte a fháil saor in aisce. Cumhdaítear do
chéile nó do pháirtnéir agus do leanaí cleithiúnacha, de ghnáth, don réimse
céanna seirbhísí sláinte freisin.

Is féidir le duine ar bith a bhfuil ‘gnáthchónaí’ in Éirinn orthu iarratas a
dhéanamh ar chárta leighis. Ciallaíonn seo go bhfuil cónaí ort in Éirinn agus
go bhfuil sé ar intinn agat cónaí anseo ar feadh bliain amháin, ar a laghad.

Caithfidh d’ioncam seachtainiúil a bheith faoi bhun méid áirithe i leith do
lín tí chun cáiliú do chárta leighis. Cuirtear ioncam airgid thirim,
coigilteas, infheistíochtaí agus réadmhaoin (seachas d’áit chónaithe féin) san
áireamh sa tástáil mhaoine.

Má tá tú ag teacht go hÉirinn ón Úcráin faoin Treoir um Chosaint Shealadach,
b’fhéidir go mbeidh tú i dteideal cárta leighis a fháil láithreach bonn. Tá
foirm iarratais (pdf) ar chárta leighis speisialta do dhaoine ón Úcráin ar
fáil. Tá an fhoirm iarratais seo ar chárta leighis ar fáil freisin san
Úcráinis (pdf) agus sa Rúisis (pdf).

**Cártaí cuairte DG:** Mura gcáilíonn tú do chárta leighis ar bhunúis ioncaim,
b’fhéidir go gcáileoidh tú do chárta cuairte DG a fháil.

###  Cén seirbhísí sláinte is gnách a chumhdaítear?

Má tá cárta leighis agat, tá tú i dteideal an méid seo a leanas a fháil:

  * Seirbhísí DG (dochtúir teaghlaigh) saor in aisce, seirbhísí lasmuigh d’uaireanta ina measc 
  * Drugaí agus cógais ordaithe — gearrtar roinnt táillí oidis 
  * Seirbhísí ospidéil phoiblí othar cónaitheach, seirbhísí othar seachtrach agus fearais leighis 
  * Seirbhísí fiaclóireachta, optúla agus cluaise 
  * Seirbhísí máithreachais agus cúraim naíonán 
  * Roinnt seirbhísí cúraim phearsanta agus cúraim shóisialta, mar shampla, altranas sláinte poiblí, seirbhísí oibre sóisialta agus seirbhísí cúraim pobail eile 
  * Comhairleoireacht ghearrthéarmach do dheacrachtaí síceolaíocha idir éadrom agus measartha, trí úsáid a bhaint as Comhairleoireacht sa tSeirbhís Cúraim Phríomhúil 
  * Deontas airgid thirim máithreachais €10.16 ar bhreith gach linbh (déan iarratas le d’Oifig Sláinte Áitiúil) 

###  Sochair eile

Íocann sealbhóirí cárta leighis an Muirear Sóisialta Uilíoch ar a n-ioncam má
sháraíonn sé teorainn na díolúine, ach bíonn ráta laghdaithe i gceist.
B’fhéidir go mbeidh sealbhóirí cárta leighis díolmhaithe freisin ó tháillí
iompair scoile agus táillí scrúduithe Stáit a íoc i scoileanna dara leibhéal a
chistítear go poiblí. D’fhéadfadh cabhair airgeadais a bheith ar fáil freisin
le leabhair scoile a cheannach i scoileanna áirithe.

##  Rialacha

###  Tástáil mhaoine

Cuirtear d’ioncam iomlán san áireamh, de ghnáth, sa tástáil mhaoine don chárta
leighis.

Tá treoirlínte éagsúla ann don tástáil mhaoine ag brath ar d’aois:

  * Rialacha maidir leis an tástáil mhaoine do dhaoine níos óige ná 70 bliain d’aois 
  * Rialacha maidir leis an tástáil mhaoine do dhaoine níos sine ná 70 bliain d’aois 

Bunaítear an mheasúnacht ar lánúin do chuspóirí cárta leighis ar aois an duine
níos sine.

###  Cárta lánroghnach

Má tá d’ioncam os cionn na teorann, b’fhéidir go mbeidh tú in ann cárta
leighis a fháil go fóill dá n-eascródh cruatan airgeadais as do chúinsí mura
mbeadh ceann agat. Tugtar cárta leighis lánroghnach air seo, amanna.

Is ionann an próiseas iarratais don chárta leighis lánroghnach agus an
próiseas don chárta leighis ar a ndéantar tástáil mhaoine, ach ba cheart duit
eolas a chur san áireamh faoi chostais leighis do theaghlaigh i d’iarratas.

###  Daoine idir 16 agus 25 bliain d’aois, mic léinn san áireamh

Má tá tú idir 16 agus 25 bliain d’aois agus má tá tú spleách ar thuismitheoir
nó ar chaomhnóir, tá tú incháilithe do chárta leighis má tá cárta leighis ag
do thuismitheoir nó do chaomhnóir. (Ní hamhlaidh an cás má sháraíonn a
n-ioncam teorainn na tástála maoine agus má tá cárta leighis lánroghnach acu.)
Má tá tú curtha san áireamh ar chárta do theaghlaigh cheana féin, seolfaimid
do chárta féin chugat nuair a bhaineann tú 16 bliana d’aois amach.

Má chónaíonn tú le do thuismitheoir nó do chaomhnóir agus má tá ioncam agat
atá os cionn theorainn an chárta leighis do dhuine singil a chónaíonn lena
dteaghlach, meastar go bhfuil tú neamhspleách ó thaobh cúrsaí airgeadais de
agus bíonn an ghnáth-thástáil mhaoine i gceist.

Mura bhfuil tú ag cónaí le nó ag brath ar thuismitheoir nó ar chaomhnóir,
meastar go bhfuil tú neamhspleách ó thaobh cúrsaí airgeadais de, gan aird ar
ioncam, agus measúnaítear d’iarratas trí úsáid a bhaint as an tástáil mhaoine
chaighdeánach.

###  Liúntas Cúraim Baile

Má tá leanbh agat a bhfuil Liúntas Cúraim Baile á fháil agat dó/di, bíonn an
leanbh incháilithe chun cárta leighis a fháil gan tástáil mhaoine a dhéanamh.

Mura bhfuil cárta leighis nó cárta cuairte DG ag an leanbh, is féidir leat an
leanbh a chlárú do chárta leighis ar líne nó foirm chlárúcháin a íoslódáil
(pdf)

Má tá cárta leighis nó cárta cuairte DG ag an leanbh cheana féin, ní gá duit
clárú; déanfar iad a chlárú go huathoibríoch do chárta leighis

###  Daoine a d’fhéadfadh cáiliú gan tástáil mhaoine

  * Iad siúd a bhfuil teidlíocht AE (an tAontas Eorpach) acu — féach 'Eolas breise' thíos 
  * Leanaí faoi 18 mbliana d’aois ar a ndearnadh diagóisiú ailse le 5 bliana anuas 
  * Daoine a ndearna an druga Tailídimíd difear dóibh 
  * Mná a ndearnadh simfiseatóime orthu 
  * Daoine a chónaíonn i gcóiríocht soláthair dhírigh 
  * Leanaí i gcúram altrama 
  * Mná a chónaigh in institiúidí áirithe 

###  I ndiaidh gur eisíodh do chárta

Má thagann athrú ar do chúinsí, caithfidh tú FSS a chur ar an eolas mar gheall
go bhféadfadh nach bhfuil tú incháilithe a thuilleadh. Mar shampla, má thagann
athrú ar d’ioncam nó ar chúinsí do theaghlaigh, caithfidh tú an tAonad
Cláraithe Cliant a chur ar an eolas a luaithe agus is féidir — féach ‘Conas
iarratas a dhéanamh’ thíos. Déanfar athbhreithniú tréimhsiúil ar do chárta.

####  **Athbhreithnithe**

Iarrfaidh FSS ort go tréimhsiúil le do chúinsí a dheimhniú trí fhoirm
athbhreithnithe ar líne a líonadh. Mura soláthraíonn tú an t-eolas a iarrann
siad, ní féidir d’iarratas a athmheasúnú agus b’fhéidir nach n-eiseofar do
chárta arís.

Má theastaíonn foirm pháipéir uait, seachas an fhoirm athbhreithnithe ar líne,
líon agus seol Foirm Iarratais ar Chárta Leighis agus Cárta Cuairte DG MC1
(pdf). Má tá tú níos sine ná 70 bliain d’aois, áireofar leis an bhfógra
athbhreithnithe a fhaigheann tú foirm is féidir leat a úsáid in ionad na
foirme athbhreithnithe.

Má líonann tú an fhoirm athbhreithnithe faoin dáta a thugtar ach má leanann an
próiseas athbhreithnithe i ndiaidh dháta éagtha do chárta, is féidir bailíocht
an chárta a shíneadh chun gur féidir leat leanúint le hé a úsáid fad a bhíonn
an t-athbhreithniú ar siúl. Tá an síneadh ar bhonn mí ar mhí agus moltar duit,
mar sin, teagmháil a dhéanamh leis an Aonad Cláraithe Cliant lena dheimhniú
gur síneadh do chárta agus go leanann sé de bheith bailí.

####  **Filleadh ar an obair**

Má tá íocaíocht leasa shóisialaigh á fáil agat ar feadh bliana nó níos faide
agus má fhilleann tú ar an obair, b’fhéidir go mbeidh tú in ann do chárta
leighis a choimeád ar feadh 3 bliana. Beidh ort iarratas nua ar chárta leighis
a sheoladh ar aghaidh ina luaitear go bhfuil iarratas á dhéanamh agat ar an
mbunús seo. Féadfaidh daoine muinteartha cleithiúnacha cáiliú chun a gcárta a
choimeád, fiú má bhíonn siad dífhostaithe i rith na tréimhse 3 bliana seo.

Is féidir le daoine a ghlacann páirt i scéimeanna áirithe rialtais a gcártaí
leighis a choimeád fad a bhíonn siad páirteach sa scéim. Féach na treoirlínte
measúnaithe (pdf) chun teacht ar an liosta scéimeanna.

####  **Má bhogann tú**

Is féidir leat do chárta leighis a úsáid ar feadh a mhéid le 3 mhí má tá cónaí
ort go sealadach i gceantar eile. Sa chás seo, is féidir leat freastal ar aon
Dochtúir Teaghlaigh sa cheantar atá rannpháirteach sa scéim cártaí leighis. Má
tá tú le bheith as baile níos faide ná 3 mhí, ní gá duit iarratas a dhéanamh
arís ar Chárta Leighis nua. Ba cheart duit teagmháil a dhéanamh le d’Oifig
Sláinte Áitiúil, áit a gcuirfear ar an eolas thú faoi na dochtúirí teaghlaigh
atá ag cleachtadh i do cheantar nua.

Má tá do DG á athrú agat, líonann tú Foirm Athraithe Dochtúra (pdf), agus
tugann tú sonraí faoin dochtúir nua. Tá an fhoirm ar fáil ar líne nó trí
ghlaoch a chur ar Ghlaoch Áitiúil 0818 22 44 78.

##  Conas iarratas a dhéanamh ar chárta leighis

Má bhíonn aon cheisteanna agat sula seolann tú d’iarratas, is féidir leat
glaoch ar Ghlaoch Áitiúil 0818 22 44 78, déan teagmháil le d’Oifig Sláinte
Áitiúil, nó seol ríomhphost chuig clientregistration@hse.ie.

Is féidir leat iarratas a dhéanamh ar líne ar chárta leighis ar
mymedicalcard.ie. Seo an modh is tapúla leis an gcárta a fháil.

Mar rogha air sin, is féidir leat foirm iarratais ar chárta leighis a
íoslódáil:

  * Foirm Iarratais ar Chárta Leighis agus Cárta Cuairte DG MC1 (pdf) 
  * Foirm Iarratais ar Chárta Leighis agus Cárta Cuairte DG - Daoine 70 Bliain d’Aois agus Níos Sine MC1(a) (pdf) má tá tú níos sine ná 70 

Is féidir leat an fhoirm iarratais agus a liosta DGanna rannpháirteacha a
fháil freisin ó d’ionad sláinte áitiúil nó d’Oifig Sláinte Áitiúil do do
cheantar.

Seolann tú an fhoirm ar ais chuig an Aonad Cláraithe Cliant, anuas ar aon
cháipéisí a theastaíonn. Má tá iarratas á dhéanamh agat ar líne is féidir leat
grianghraif, scanadh nó fótachóipeanna de na buncháipéisí atá sonraithe ar an
bhfoirm a uaslódáil.

Is féidir leat dul chun cinn d’iarratas ar chárta leighis a rianú ar láithreán
gréasáin FSS.

####  Iarratas a dhéanamh má tá tú idir 16 agus 25 bliain d’aois.

Má tá tú idir 16 agus 25 bliain d’aois agus má tá tú spleách ó thaobh cúrsaí
airgeadais de ar do thuismitheoirí nó caomhnóirí, caithfidh tú d’fhoirm
iarratais féin ar chárta leighis a sheoladh isteach agus caithfidh do
thuismitheoirí nó do chaomhnóirí iarratas a dhéanamh freisin. Seol an dá
iarratas le chéile.

Má tá tú idir 16 agus 25 bliain d’aois agus má tá tú neamhspleách ó thaobh
cúrsaí airgeadais de, caithfidh tú d’fhoirm iarratais féin ar chárta leighis
(pdf) a líonadh.

####  **Dochtúir a roghnú**

Má dhéanann tú iarratas ar líne, déanfar teagmháil leis an dochtúir a
roghnaigh tú chun glacadh leat mar othar cárta leighis.

Má dhéanann tú iarratas trí úsáid a bhaint as an bhfoirm iarratais chlóite, is
féidir leat glaoch ar an DG a roghnaigh tú ón liosta dochtúirí
rannpháirteacha. De ghnáth, caithfidh an DG a roghnaíonn tú a bheith laistigh
de 7 míle ón áit a gcónaíonn tú. Má chomhaontaíonn an DG le glacadh leat mar
othar le haghaidh seirbhísí DG cárta leighis, is féidir leat an fhoirm a
sheoladh chucu lena síniú. Má dhiúltaíonn 3 DG thú, is féidir leat seo a lua
ar d’iarratas, sonraí san áireamh faoi na dochtúirí, agus sannfaidh FSS
dochtúir duit.

Má bhí tú i d’othar cárta leighis le 6 mhí anuas agus más mian leat an DG
céanna a bheith agat, is féidir leat úsáid a bhaint as an bhfoirm iarratais
pháipéir agus sin a lua ar an bhfoirm.

####  **Naíonán a chur le do chárta**

Más sealbhóir cárta leighis thú agus má bheireann tú ar leanbh, is féidir leat
iarratas a dhéanamh ar chárta don naíonán má tá Sochar Linbh á fháil agat don
leanbh. Chun iarratas a dhéanamh, seol nóta cumhdaigh, le d’ainm, seoladh,
uimhir ghutháin, Uimhir PSP agus sonraí cárta leighis agus cuir fótachóip san
áireamh de theastas breithe agus Uimhir PSP an linbh. Féach thíos chun teacht
ar shonraí teagmhála.

####  **Leanaí dá n-íoctar Liúntas Cúraim Baile**

I gcás linbh nach bhfuil cárta leighis nó cárta cuairte DG acu, is féidir leat
an leanbh a chlárú do chárta leighis ar líne nó foirm chlárúcháin a íoslódáil
(pdf).

Má tá cárta leighis nó cárta cuairte DG ag an leanbh cheana féin, ní gá duit
clárú; déanfar iad a chlárú go huathoibríoch do chárta leighis.

####  **Leanaí a ndearnadh diagnóisiú ailse orthu**

Is féidir le leanaí níos óige ná 18 mbliana d’aois ar a ndearnadh diagóisiú
ailse le 5 bliana anuas cárta leighis a fháil gan tástáil mhaoine. Ní
theastaíonn eolas faoi ioncam ón bhfoirm iarratais ach teastaíonn tuairisc
liachta. Is féidir leat Foirm Iarratais ar an gCárta Leighis do Leanaí faoi 18
mBliana d’Aois, Foirm MC1(b) (pdf) a íoslódáil.

####  **Achomhairc**

Más rud é gur diúltaíodh cárta leighis duit agus mura bhfuil tú sásta leis an
gcinneadh, is féidir leat iarraidh go ndéanfar athbhreithniú air. Seans go
bhfuil do chúinsí athraithe nó b’fhéidir gur fhág tú faisnéis ábhartha éigin
ar iarraidh ón mbuniarratas. Mura bhfuil tú sásta leis an athbhreithniú
féadfaidh tú achomharc a dhéanamh leis an Oifig Achomhairc i do Limistéar FSS.
Beidh na sonraí teagmhála i do litir diúltaithe freisin. Déanfaidh an Oifig
Achomharc athmheasúnú ar d’iarratas. Tabharfaidh foireann FSS faoi seo nach
raibh baint acu le cinneadh a dhéanamh ar do bhuniarratas.

##  Cá ndéanfaidh mé iarratas ar chárta leighis?

###  An tAonad Cláraithe Cliant

Bosca oifig phoist 11745  
Fionnghlaise  
Baile Átha Cliath 11

**Teil:** (051) 595 129

**Lóghlao:** 0818 22 44 78

**Facs:** (01) 834 3589

**Láithreán Gréasáin:** [ http://www.medicalcard.ie
](http://www.medicalcard.ie)

**Téigh i dteagmháil linn:** [ https://www2.hse.ie/services/medical-
cards/contact-medical-cards-service.html
](https://www2.hse.ie/services/medical-cards/contact-medical-cards-
service.html)

**R-phost:** [ clientregistration@hse.ie ](mailto:clientregistration@hse.ie)

###  None

**R-phost:** [ pcrs.applications@hse.ie ](mailto:pcrs.applications@hse.ie)

##  Eolas breise

###  Treoirlínte measúnaithe

D’fhoilsigh FSS treoirlínte measúnaithe d’iarratais ar chárta leighis (pdf).

Tá nuashonrú ar fáil freisin ar na treoirlínte measúnaithe do chártaí leighis
agus do chártaí cuairte DG i rith phaindéim an Choróinvíris (pdf).

###  Teidlíocht faoi Rialacháin an AE

Má tá pinsean slándála sóisialaí á fháil agat ó thír eile san AE, an LEE (an
Limistéar Eorpach Eacnamaíochta) nó an Eilvéis, nó má tá tú ag oibriú agus má
tá árachas sóisialach á íoc agat i gceann de na tíortha seo, b’fhéidir go
gcáileoidh tú do chárta leighis faoi rialacha an AE má bhíonn gnáthchónaí ort
in Éirinn.

Caithfidh nach bhfuil tú faoi réir reachtaíocht slándála sóisialaí na
hÉireann. Ciallaíonn seo go gcaithfidh nach bhfuil íocaíocht leasa
shóisialaigh ranníocach Éireannach á fáil agat ná go bhfuil tú ag oibriú in
Éirinn agus bheith faoi dhliteanas ÁSPC a íoc.

Má tá cónaí ort in Éirinn agus más cleithiúnaí le pinsinéir thú atá i dteideal
faoi rialacháin an AE, nó más cleithiúnaí thú le duine atá ag oibriú i dtír
eile atá cumhdaithe ag na Rialacháin, b’fhéidir go mbeidh tú incháilithe do
chárta leighis. Caithfidh nach bhfuil tú faoi réir reachtaíocht slándála
sóisialaí na hÉireann (i gcás cleithiúnaithe linbh, baineann an riail seo leis
an gcéile nó an duine a thugann aire dóibh).

B’fhéidir go gcáileofar oibrithe ar phostú agus a gcleithiúnaithe don chárta
leighis. Oibrithe iad seo atá fostaithe i dtír eile atá cumhdaithe ag na
Rialacháin ach a gcuireann a bhfostóirí iad chun oibriú in Éirinn ar feadh
tréimhse theoranta.

Féach na treoirlínte measúnaithe (pdf) chun teacht ar eolas breise faoi
theidlíocht faoi Rialacháin an AE.

Le hiarratas a dhéanamh, seolann tú an fhoirm iarratais ar chárta leighis agus
cuireann tú foirm ábhartha E nó S san áireamh. Eisítear foirm E nó S i do thír
agus deimhníonn sé go bhfuil tú rannpháirteach i scéim árachais sláinte i dtír
eile an AE/an LEE nó san Eilvéis. Má dheimhníonn do thír go bhfuil tú i
dteideal cúram sláinte a fháil anseo, ní gá duit tabhairt faoi mheasúnú
airgeadais.

###  Teidlíocht an RA

B’fhéidir go mbeidh tú i dteideal cárta leighis a fháil gan tástáil mhaoine a
fháil má bhíonn gnáthchónaí ort in Éirinn agus:

  * Má tá pinsean slándála sóisialaí á fháil agat ón Ríocht Aontaithe, nó 
  * Má tá tú ag oibriú agus má tá árachas sóisialach á íoc agat sa Ríocht Aontaithe. 

Caithfidh nach bhfuil tú faoi réir reachtaíocht slándála sóisialaí na
hÉireann. Ciallaíonn seo:

  * Caithfidh nach bhfuil íocaíocht leasa shóisialaigh ranníocach á fáil agat, nó 
  * Caithfidh go bhfuil tú ag oibriú in Éirinn agus caithfidh go bhfuil tú faoi dhliteanas ÁSPC a íoc 

Má eisíodh cárta leighis duit faoi rialacháin an AE sular fhág an RA an AE,
leanann an cárta a bheith bailí.

Chun teacht ar eolas breise, déan teagmháil le Glaoch Áitiúil 0818 22 44 78 nó
seol ríomhphost chuig clientregistration@hse.ie

_**Dáta an Leasaithe Deireanaigh:** 17 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/health/medical-
cards-and-gp-visit-cards/medical-card/?utm_source=sharebutton_facebook) [
](https://twitter.com/intent/tweet/?text=C%C3%A1rta%C3%AD%20leighis&url=https://www.citizensinformation.ie/ga/health/medical-
cards-and-gp-visit-cards/medical-card/?utm_source=sharebutton_twitter) [
](whatsapp://send?text=https://www.citizensinformation.ie/ga/health/medical-
cards-and-gp-visit-cards/medical-card/?utm_source=sharebutton_whatsapp) [
](mailto:?subject=C%C3%A1rta%C3%AD%20leighis&body=https://www.citizensinformation.ie/ga/health/medical-
cards-and-gp-visit-cards/medical-card/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Cártaí Leighis Éigeandála_ ](/ga/health/medical-cards-and-gp-visit-cards/emergency-medical-card/)

I gcasanna éigeandála áirithe, is feidir le gairmí cúram sláinte iarratas a
dhéanamh ort cárta leighis sealadach a fháil ar a dtugtar cárta leighis
éigeandála.

  * [ _Seirbhísí do shealbhóirí cárta leighis agus cárta cuairte DG_ ](/ga/health/health-services/gp-and-hospital-services/gp-services-to-medical-card-holders/)

Soláthraíonn dochtúirí teaghlaigh (DG) seirbhísí áirithe do shealbhóirí cártaí
leighis agus do shealbhóirí cárta cuairte DG saor in aisce.

  * [ _Tástáil acmhainne do dhaoine os cionn 70 bliain d’aois le haghaidh cártaí leighis_ ](/ga/health/medical-cards-and-gp-visit-cards/medical-card-means-test-over-70s/)

Conas a dhéantar measúnú ar d’ioncam do theorainneacha ioncaim an chárta
leighis má tá tú os cionn 70 bliain d’aois.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

