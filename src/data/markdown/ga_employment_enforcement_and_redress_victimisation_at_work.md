English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Cur i
bhfeidhm agus cúiteamh ](/ga/employment/enforcement-and-redress/) > Íospairt
ag an obair in Éirinn

#  Íospairt ag an obair in Éirinn

  * Réamhrá 
  * Bealaí is féidir íospairt adhéanamh ort ag an obair 
  * An méid is féidir a dhéanamh mádhéantar íospairt ort 
  * An reachtaíocht fostaíochta achuireann cosc ar íospairt 

##  Réamhrá

Is éard atá i gceist le híospairt ná nuair a chaitheann d’fhostóir go
héagórach leat mar gheall ar ghníomh éigin a rinne tú chun teacht ar do
chearta fostaíochta dlíthiúla.

Mar oibrí, tá cearta fostaíochta láidre agat, agus ní féidir le d’fhostóir
pionós a ghearradh ort i ngeall ar iarracht a dhéanamh na cearta siúd a
fheidhmiú.

Cosnaíonn roinnt reachtaíocht fostaíochta thú ó íospairt. Úsáidtear an focal
pionósú i reachtaíocht áirithe agus úsáidtear an focal íospairt i reachtaíocht
eile.

##  Bealaí is féidir íospairt adhéanamh ort ag an obair

Is féidir le d’fhostóir íospairt a dhéanamh ort ag an obair trí na rudaí seo a
leanas a dhéanamh:

  * Thú a dhífhostú go héagórach ó do phost 
  * Caitheamh go héagórach leat ag an obair 
  * Athruithe mífhabhracha a dhéanamh ar do chúinsí oibre 
  * D’uaireanta san obair a laghdú mar phionós 

Níl íospairt i gceist leis ach má thugtar faoin ngníomh mar gheall go ndearna
tú iarracht do chearta fostaíochta a fheidhmiú. Má bhíonn cúiseanna eile leis,
d’fhéadfadh ciapadh nó bulaíocht a bheith i gceist leis.

##  An méid is féidir a dhéanamh mádhéantar íospairt ort

Má rinneadh íospairt ort ag an obair, is féidir leat gearán a dhéanamh leis an
gCoimisiún um Chaidreamh san Áit Oibre.

Ba cheart duit úsáid a bhaint as an bhfoirm ghearáin ar líne ag
workplacerelations.ie. Caithfidh tú do ghearán a dhéanamh laistigh de 6 mhí i
ndiaidh an ghnímh dheireanaigh íospartha nó an dáta dífhostaithe. Is féidir
síneadh ama 12 mhí eile a chur leis an teorainn ama seo, ach amháin má tá cúis
réasúnta leis a chuir cosc ort an gearán a dhéanamh laistigh den ghnáth-
theorainn ama.

Léigh tuilleadh faoi [ conas gearán a dhéanamh ](/ga/employment/enforcement-
and-redress/adjudication-employment-rights-disputes-and-complaints/) , lena
n-áirítear sonraí faoi phróiseas breithnithe an WRC.

##  An reachtaíocht fostaíochta achuireann cosc ar íospairt

Ní féidir íospairt a dhéanamh ort i ngeall ar do chearta a fhiosrú, a rochtain
nó a cheistiú nó ar ghearán a dhéanamh faoin reachtaíocht seo a leanas:

Ceart fostaíochta  |  Reachtaíocht  |  Cosaint in aghaidh íospartha   
---|---|---  
Pá íosta  |  An tAcht um Pá Íosta Náisiúnta, 2000  |  Má tá méadú pá le híoc leat faoin Acht, ní féidir le d’fhostóir íospairt a dhéanamh ort.   
Comhionannas fostaíochta  |  Na hAchtanna um Chomhionannas Fostaíochta, 1998-2015  |  Má rinne tú éileamh nó má thug tú fianaise in imeachtaí i gcoinne d'fhostóra faoin Acht, tá cosaint agat i gcoinne íospartha. Cosnaítear finnéithe in aghaidh íospartha freisin.  Má dhéanann d’fhostóir íospairt ort, is féidir leat éileamh eile a dhéanamh leis an gCoimisiún um Chaidreamh san Áit Oibre.  B’fhéidir go mbeidh ar d’fhostóir cúiteamh a íoc leat. Bíonn seo le déanamh cibé acu má chaill nó murar chaill tú do bhunchás in aghaidh d’fhostóra.   
Sláinte agus sábháilteacht  |  An tAcht um Shábháilteacht, Sláinte agus Leas ag an Obair, 2005 (arna leasú)  |  Ní féidir pionós a ghearradh ort i ngeall ar dhul i mbun gnímh chun teacht ar do chearta faoin reachtaíocht sábháilteachta agus sláinte.  Mar shampla, ní féidir le d’fhostóir pionós a ghearradh ort nó thú a dhífhostú i ngeall ar ghearán a dhéanamh leis an Údarás Sláinte agus Sábháilteachta faoi shláinte agus sábháilteacht ag an obair.   
Fostaithe páirtaimseartha  |  An tAcht um Chosaint Fostaithe (Obair Pháirtaimseartha), 2001  |  Ní féidir pionós a ghearradh ar fhostaithe páirtaimseartha i ngeall ar a gcearta a éileamh faoin Acht.   
Fostaithe téarma sheasta  |  An tAcht um Chosaint Fostaithe (Obair Théarma Shocraithe), 2003  |  Ní féidir pionós a ghearradh ar fhostaithe téarma sheasta i ngeall ar a gcearta a éileamh faoin Acht.  Áirítear le híospairt dífhostú lena sheachaint go measfar gur conradh téarma sheasta conradh neamhiata.   
Oibrithe gníomhaireachta  |  An tAcht um Chosaint Fostaithe (Obair Ghníomhaireachta Shealadach), 2012.  |  Cosnaítear oibrithe gníomhaireachtain aghaidh íospartha i ngeall ar sháruithe ar an Acht a thabhairt le fios.  Ciallaíonn seo nach féidir leis an bhfruilitheoir nó an ghníomhaireacht pionós a ghearradh ar an oibrí gníomhaireachta trí dhífhostú, caitheamh éagórach nó athrú mífhabhrach ar a gcoinníollacha fostaíochta.   
Sceithirí  |  An tAcht um Nochtadh Cosanta, 2014  |  Má dhéanann tú nochtadh faoi éagóir san ionad oibre, cosnaítear thú in aghaidh pionósú.  Faoin Acht um Cheartas Coiriúil, 2011 má nochtann tú eolas do na Gardaí nó má thugann tú fianaise faoi chionta ábhartha, cuirtear toirmeasc ar d’fhostóir ó phionós a ghearradh ort nó thú a dhífhostú dó seo.   
Saoire chúramóra  |  An tAcht um Shaoire Chúramóra, 2001  |  Cosnaítear thú in aghaidh íospartha i ngeall ar iarratas a dhéanamh ar shaoire chúramóra nó é a ghlacadh.   
Saoire thuismitheora  |  An tAcht um Shaoire agus Sochar Tuismitheoireachta, 2019  |  Cosnaítear thú in aghaidh íospartha i ngeall ar iarratas a dhéanamh ar shaoire thuismitheora nó é a ghlacadh.   
Saoire atharthachta  |  An tAcht um Shaoire agus Sochar Atharthachta, 2016  |  Cosnaítear thú in aghaidh íospartha i ngeall ar iarratas a dhéanamh ar shaoire atharthachta nó é a ghlacadh.   
  
###  Mura gcosnaítear thú faoi dhlíthe in aghaidh íospartha nó pionósú

Mura gcosnaítear thú faoi dhlíthe in aghaidh íospartha nó pionósú, b’fhéidir
go mbeidh tú in ann gearán a dhéanamh faoi:

  * Dífhostú éagórach 
  * Bulaíocht 
  * Ciapadh 

_**Dáta an Leasaithe Deireanaigh:** 22 Meitheamh 2023 _

[
](https://facebook.com/sharer/sharer.php?u=https://www.citizensinformation.ie/ga/employment/enforcement-
and-redress/victimisation-at-work/?utm_source=sharebutton_facebook) [
](https://twitter.com/intent/tweet/?text=%C3%8Dospairt%20ag%20an%20obair%20in%20%C3%89irinn&url=https://www.citizensinformation.ie/ga/employment/enforcement-
and-redress/victimisation-at-work/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/enforcement-
and-redress/victimisation-at-work/?utm_source=sharebutton_whatsapp) [
](mailto:?subject=%C3%8Dospairt%20ag%20an%20obair%20in%20%C3%89irinn&body=https://www.citizensinformation.ie/ga/employment/enforcement-
and-redress/victimisation-at-work/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Faireachas sa láthair oibre_ ](/ga/employment/employment-rights-and-conditions/data-protection-at-work/surveillance-in-the-workplace/)

Cuir tú féin ar an eolas i leith na rialacha maidir le príobháideacht sonraí
atá ann maidir le faireachán sa láthair oibre.

  * [ _Ciapadh ag an obair_ ](/ga/employment/equality-in-work/harassment-at-work/)

Déanann an dlí fostaithe a chosaint ó chiapadh san ionad oibre. Faigh amach
conas a thugann an dlí cosaint duit agus céard ba chóir duit a dhéanamh má
fhulaingíonn tú ó chineál amháin nó cineálacha éagsúla den chiapadh seo.

  * [ _An Scéim Oibre Neamhthipiciúla_ ](/ga/moving-country/working-in-ireland/employment-permits/atypical-work-scheme/)

Faoin Scéim Oibre Neamhthipiciúla, féadfaidh náisiúnaigh neamh-LEE obair
ghearrthéarmach chonartha áirithe a dhéanamh nach bhfuil cumhdaithe ag na
hAchtanna um Cheadanna Fostaíochta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

