English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Seirbhísí sláinte do sheanóirí
](/ga/health/health-services/health-services-for-older-people/) > SeirbhIs
Tacaíochta Baile

#  SeirbhIs Tacaíochta Baile

  * Réamhrá 
  * Cé ar féidir leis iarratas a dhéanamh ar an tSeirbhís Tacaíochta Baile? 
  * Cad a chosnaíonn an tSeirbhís Tacaíochta Baile? 
  * Rialacha 
  * Cén seirbhísí a chuirfear ar fáil dom? 
  * Cad é an Measúnú ar Riachtanais Chúraim? 
  * Conas iarratas a dhEanamh 

##  Réamhrá

###  Cad í an tSeirbhís Tacaíochta Baile

Cuireann Feidhmeannacht na Seirbhíse Sláinte (FSS) tacaíochtaí cúram pobail
agus cúram baile ar fáil ar leibhéal áitiúil, an tSeirbhís Tacaíochta Baile
ina measc. Tugadh an tSeirbhís Chúnaimh Baile nó Scéim an Phacáiste Cúram
Baile ar an tseirbhís seo roimhe seo.

Cabhraíonn an tSeirbhís Tacaíochta Baile le daoine breacaosta leanúint ag
maireachtáil ina dtithe féin a fhad agus is féidir. Mar shampla, is féidir
leis tacaíocht a thabhairt maidir le tascanna laethúla, ar nós éirí amach ón
leaba agus dul isteach sa leaba, folcadh agus gléasadh.

Déantar measúnú ar riachtanais aonair duine chun cinneadh a dhéanamh faoi na
tacaíochtaí a theastaíonn uathu. Cuirfidh FSS nó soláthraí seachtrach, atá
faofa ag FSS, na tacaíochtaí seo ar fáil.

##  Cé ar féidir leis iarratas a dhéanamh ar an tSeirbhís Tacaíochta Baile?

Tá an tSeirbhís Tacaíochta Baile ar fáil do dhaoine aois 65 bliain nó os a
chionn a bhféadfadh go dteastaíonn tacaíocht uathu chun leanúint ag
maireachtáil sa bhaile nó chun filleadh abhaile i ndiaidh dóibh bheith ag
fanacht san ospidéal. B’fhéidir go dteastaíonn na seirbhísí mar gheall ar
bhreoiteacht, míchumas nó i ndiaidh fanacht in ospidéal nó i ndiaidh athshlánú
i dteach altranais.

I gcásanna áirithe, b’fhéidir go mbeidh an tseirbhís ar fáil do dhaoine níos
óige ná 65 bliain a dteastaíonn tacaíocht uathu. Mar shampla, daoine ar a
bhfuil néaltrú nó atá faoi mhíchumas a thosaíonn luath.

##  Cad a chosnaíonn an tSeirbhís Tacaíochta Baile?

Ní ghearrtar aon táille ar an tseirbhís agus ní dhéantar tástáil mhaoine ar an
scéim. Ní gá duit cárta leighis a bheith agat chun iarratas a dhéanamh ar an
tSeirbhís Tacaíochta Baile?

##  Rialacha

###  Conas a oibríonn an teirbhís Tacaíochta Baile?

Cuireann FSS, nó soláthraí seachtrach atá faofa ag FSS, na tacaíochtaí ar
fáil.

Má tá tú are faofa don tseirbhís agus mura bhfuil foireann FSS ar fáil,
cuirfidh soláthraí seachtrach atá faofa ag FSS an tacaíocht baile ar fáil
duit. Is féidir le FSS an tseirbhís seo a shocrú thar do cheann. Déileálann tú
go díreach le do rogha soláthraí fhaofa chun na laethanta agus na hamanna a
shocrú a thabhairt an tacaíocht.

Mar rogha air sin, féadfaidh tú a iarraidh chun déileáil go díreach leis an
soláthraí faofa. Má fhaomhtar thú, scríobhfaidh FSS chugat le thú a chur ar an
eolas ar mhéid seachtainiúil an chistithe is féidir leat a úsáid chun
tacaíocht baile a shocrú ó do rogha soláthraí. Tugtar Tacaíocht Baile atá
Dírithe ar Thomhaltóirí (TBDT) ar an gcur chuige seo. Braitheann an líon
uaireanta an chloig de thacaíocht baile a sholáthraíonn an cistiú ar na rátaí
a ghearrann an soláthraí. Inseoidh an soláthraí duit cén rátaí ar
chomhaontaigh siad orthu le FSS.

Is féidir leat Tacaíocht Baile atá Dírithe ar Thomhaltóirí a iarraidh nuair a
dhéanann tú iarratas. Cé acu mas TBDTanna atá i gceist le do sheirbhísí nó má
shocraíonn FSS iad, féadfaidh tú a roghnú chun athrú chuig an gcur chuige
eile, más mian leat.

##  Cén seirbhísí a chuirfear ar fáil dom?

Is éagsúil do na seirbhísí a sholáthraítear, ag brath ar riachtanais aonair.
Mar shampla, is féidir le cabhair le tascanna laethúla, ar nós éirí amach ón
leaba agus dul isteach sa leaba, folcadh agus gléasadh a bheith i gceist leis.
Nuair a dhéanann tú iarratas, socraíonn FSS go ndéanfar measúnú ar na
cineálacha tacaíochta a d’fhéadfadh bheith ag teastáil uait. Tugtar an Measúnú
ar Riachtanais Chúraim air seo.

Déanfaidh FSS athbhreithniú ócáideach ar na seirbhísí a chuirtear ar fáil
duit, agus féadfaidh sé na tacaíochtaí atá á bhfáil agat a mhéadú nó a laghdú,
ag brath ar do riachtanais chúraim, nó is féidir athrú ar bith a dhéanamh ar
na tacaíochtaí. Má thagann athrú ar do chás, caithfidh tú Oifig Tacaíochta
Baile áitiúil FSS a chur ar an eolas má dhéanann seo difear don ghá atá agat
le tacaíocht baile.

##  Cad é an Measúnú ar Riachtanais Chúraim?

Nuair a dhéanann tú iarratas, déanfaidh FSS measúnú ar do riachtanais chúram
sláinte agus do chúinsí sóisialta. Sainaithneoidh an measúnú an leibhéal
cúraim a fhaigheann tú faoi láthair agus cén tacaíochtaí eile a d’fhéadfadh
bheith ag teastáil uait.

Tabharfaidh gairmí cúram sláinte faoin measúnú, ar nós altra sláinte poiblí nó
fisiteiripeora.

Scríobhfaidh FSS chugat le thú a chur ar an eolas ar cén cinneadh a dhéantar
faoi na tacaíochtaí a theastaíonn uait.

Mura bhfuil tú sásta leis an gcinneadh, is féidir leat scríobh chuig Oifig
Tacaíochta Baile FSS i do cheantar leis seo agus do chuid cúiseanna a lua. Is
féidir leat seo a dhéanamh laistigh de 20 lá i ndiaidh an cinneadh a fháil.
Tabharfar faoi athbhreithniú neamhchlaonta ar an gcinneadh agus cuirfear thú
ar an eolas ar thoradh an athbhreithnithe seo.

##  Conas iarratas a dhEanamh

Chun foirm iarratais a fháil, déan teagmháil le do Oifig Tacaíochta Baile
áitiúil nó íoslódáil an fhoirm iarratais don tSeirbhís Tacaíochta Baile (pdf).

Is féidir leis an bhfoireann i d’oifig áitiúil cabhrú leat má bhíonn
ceisteanna agat nó má theastaíonn cabhair uait leis an bhfoirm a chomhlánú.

Is féidir leat an fhoirm iarratais a chomhlánú tú féin nó féadfaidh tú
iarraidh ar dhuine eile í a chomhlánú duit, mar shampla, cúramóir teaghlaigh,
DG nó altra sláinte poiblí. Má bhíonn an fhoirm á comhlánú duit, caithfidh tú
an mhír Dearbhú agus Toiliú a shíniú i gCuid 1 den fhoirm iarratais.

Má tá tú san ospidéal, ba cheart duit iarraidh ar an duine a dhéileálann le do
phlean díscaoilte faoi iarratas a dhéanamh. D’fhéadfadh altra, comhordaitheoir
díscaoilte nó oibrí sóisialta a bheith sa duine seo. Cabhróidh siad leat leis
an bhfoirm iarratais agus seolfaidh siad í chuig d’Oifig Tacaíochta Baile FSS
áitiúil.

Más mian leat go ndéanfar machnamh ort don TBDT, cuir tic sa bhosca don
tacaíocht seo ar an bhfoirm iarratais.

_**Dáta an Leasaithe Deireanaigh:** 25 Meán Fómhair 2019 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/health-services-for-older-people/home-support-
service/?utm_source=sharebutton_facebook) [
](https://twitter.com/intent/tweet/?text=SeirbhIs%20Taca%C3%ADochta%20Baile&url=https://www.citizensinformation.ie/ga/health/health-
services/health-services-for-older-people/home-support-
service/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/health-services-for-older-people/home-support-
service/?utm_source=sharebutton_whatsapp) [
](mailto:?subject=SeirbhIs%20Taca%C3%ADochta%20Baile&body=https://www.citizensinformation.ie/ga/health/health-
services/health-services-for-older-people/home-support-
service/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ranníocaíochtaí fadchónaithe i leith seirbhísí tacaíochta cónaitheacha_ ](/ga/health/health-services/health-services-for-people-with-disabilities/long-stay-contributions/)

Más í Feidhmeannacht na Seirbhíse Sláinte (FSS) a sholáthraíonn do chóiríocht
nó do chostais bheatha laethúla, nó go soláthraítear iad thar ceann na FSS,
b’fhéidir go gcaithfeá Ranníocaíocht Fhadchónaithe a íoc leis na costais
chothabhála agus cóiríochta úd.

  * [ _Tithíocht agus tacaí eile do dhaoine gan dídean_ ](/ga/housing/losing-your-home-and-homelessness/supports-for-homeless-people/)

Tithíocht agus tacaí eile do dhaoine gan dídean.

  * [ _Gníomhaireachtaí a sholáthraíonn seirbhísí do dhaoine gan dídean_ ](/ga/housing/losing-your-home-and-homelessness/agencies-for-homeless-people/)

Eagraíochtaí a sholáthraíonn seirbhísí do dhaoine nach bhfuil aon chóiríocht
acu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

