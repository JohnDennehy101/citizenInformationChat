English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Pasanna ](/ga/travel-and-recreation/passports/) > Céad Phas
Éireannach do Linbh

#  Céad Phas Éireannach do Linbh

  * Réamhrá 
  * Iarratas a dhéanamh tríd An Post le Post Passport 
  * Iarratas a dhéanamh go pearsanta 
  * Táillí phas do linbh 
  * Cé chomh fada is a thógfaidhm'iarratas ar phas? 
  * Teagmhálacha úsáideacha 

##  Réamhrá

Míníonn an doiciméad seo conas iarratas a dhéanamh ar chéad phas Éireannach do
linbh.

Caithfidh do leanbh a bheith ina s(h)aoránach Éireannach chun iarratas a
dhéanamh ar phas Éireannach. Mura bhfuil tú cinnte an bhfuil do leanbh
cáilithe mar shaoránach Éireannach, is féidir leat ár ndoiciméid maidir le
saoránacht a léamh.

Ní mór do leanbh a phas féin a bheith aige/aici, agus ní féidir é a chur ar
phas a dtuismitheora. Tá pas linbh bailí ar feadh 5 bliana.

I bhformhór na gcásanna, ní mór do Sheirbhís na bPasanna toiliú a fháil ó
chaomhnóirí uile an linbh sular féidir léi pas linbh a eisiúint.

Is féidir leat iarratas a dhéanamh ar chéad phas Éireannach do linbh:

  * Ar líne, trí Pas Ar Líne 
  * Tríd an bpost, trí Post Passport 
  * Go pearsanta, ag seirbhís cuntair Oifig na bPasanna, nó ag ambasáid nó consalacht thar lear 

###  SeirbhIs Pas Ar Líne

Is féidir leat an tseirbhís Pas Ar Líne a úsáid chun iarratas a dhéanamh ar do
chéad phas Éireannach ó áit ar bith ar domhan.

Teastaíonn rochtain a bheith agat ar phrintéir le haghaidh do chéad iarratas
ar phas. Ní mór duit a bheith in ann an táille a íoc le cárta creidmheasa nó
le cárta dochair freisin. Ní mór duit doiciméid bhunaidh a sheoladh chuig
Seirbhís na bPasanna tar éis duit do phróiseas iarratais ar líne a chríochnú.

###  Grianghraif Dhigiteacha

Ní mór duit grianghraf digiteach a chur isteach mar chuid d'iarratas. Is
féidir leat é seo a dhéanamh ar 3 bhealach:

  * Iarr ar soláthraí grianghraf rannpháirteach grianghraf do pháiste a thógáil, thabharfaidh sé cód uathúil duit le cur ar d'iarratas ar líne. 
  * Iarr ar soláthraí grianghraf rannpháirteach grianghraf do pháiste a thógáil, agus iarr air é a chur ar ríomhphost chugat, nó an grianghraf a shábháil ar fheiste USB, nó modh stórála eile. Caithfidh tú rochtain a bheith agat ar an ngrianghraf agus d'iarratas ar líne á chríochnú agat 
  * Tóg grianghraf sa bhaile le ceamara digiteach nó le fón cliste. Caithfidh an grianghraf íomhá do pháiste ón choim aníos a thaifeadadh. 

Is féidir leat tuilleadh a léamh faoi na riachtanais grianghraf don tseirbhís
Pas Ar Líne.

###  Aitheantas do Linbh a Chruthú

  * Nuair a bheidh d'iarratas ar líne críochnaithe agat, iarrfar ort Foirm Aitheantais agus Toilithe Pas Leanaí a phriontáil 
  * Má tá iarratas á dhéanamh agat in Éirinn, ní mór do " finné cuí" an fhoirm seo a shíniú. Ní mór do bhall den Gharda Síochána an Fhoirm Dhearbhaithe Aitheantais do chéad phas linbh a chomhlánú. 
  * Má tá iarratas á dhéanamh agat ó thar lear, is féidir le gairmí ón liosta ar shuíomh Pas Ar Líne, nó ar an bhfoirm fíoraithe féin, an fhoirm a fhianú. 
  * Ní mór do Sheirbhís na bPasanna toiliú a fháil ó chaomhnóirí uile an linbh sular féidir léi pas linbh a eisiúint. Féach "Toiliú Caomhnóra" thíos chun eolas a fháil art conas a oibríonn toiliú caomhnóra. 
  * Is féidir le caomhnóir eile do linbh (má tá ceann ann) a iarraidh ar fhinné cuí eile a t(h)oiliú féin a fhianú, más mian leo. 
  * Má tá do leanbh 7 mbliana d'aois nó níos sine, síneoidh do leanbh an fhoirm i láthair an fhinné (is féidir leat an fhoirm a shíniú ar son do linbh i gcas leanaí níos óige) 
  * Caithfidh an caomhnóir a chomhlánaíonn an t-iarratas agus an dearbhú ar líne a bheith in éineacht leis an leanbh nuair atá a gcéannacht á fíorú. Aithneofar an caomhnóir seo mar ‘Caomhnóir A' ar an bhFoirm Aitheantais agus Toilithe Pas Leanaí. NÍ MÓR duitse (Caomhnóir A) an finné céanna a úsáid chun céannacht an linbh a fhíorú agus chun do thoiliú a fhianú. Féadfaidh an dara caomhnóir ‘Caomhnóir B' an finné céanna, nó finné difriúil, a úsáid chun a dtoiliú a thabhairt. 

###  Doiciméid a sheoladh

Nuair a bheidh an t-iarratas críochnaithe agat, iarrfar ort Leathanach
Clúdaigh Iarratais a phriontáil. Liostóidh sé seo na doiciméid nach mór duit a
sheoladh chuig Seirbhís na bPasanna. Ní mór do gach doiciméad a sheoltar a
bheith ina dhoiciméad bunaidh. Molann Seirbhís na bPasanna duit modh slán
postála a úsáid chun do dhoiciméid a sheoladh. Cruthaítear lipéad postais mar
chuid d'iarratas (má tá iarratas á dhéanamh agat in Éirinn).

Má tá tú ag déanamh iarratais ó thar lear, ba cheart duit seirbhís iontaofa
poist a úsáid. I roinnt tíortha, níl na seirbhísí poist áitiúla iontaofa. Sa
chás seo, is féidir leat do dhoiciméid a chur isteach ag an Ambasáid
Éireannach is gaire duit.

Tá tuilleadh eolais faoi na doiciméid a chaithfidh tú a sheoladh thíos.

Is féidir leat [ Ceisteanna Coitianta
](https://www.dfa.ie/passportonline/onlinefaqs/) a léamh faoin tseirbhís
leathnaithe Pas Ar Líne.

##  Iarratas a dhéanamh tríd An Post le Post Passport

Is seirbhís é [ Post Passport
](http://www.anpost.ie/AnPost/MainContent/Personal+Customers/Sending+Mail/Speed/Passport+Express/)
a chuireann An Post ar fáil.

Más saoránach Éireannach atá ina chónaí in Éirinn é do leanbh, ba chóir duit
foirm APS 1 a chomhlánú. Níl féidir faoi láthair leagan páipéir den fhoirm
iarratais a íoslódáil.

###  Grianghraif

Ní mór duit 4 ghrianghraf chomhionanna de do leanbh a tógadh le déanaí a chur
isteach le d'iarratas. Ba chóir [ d'fhinné an iarratais
](https://www.dfa.ie/passports/how-to-get-your-application-witnessed/) dhá
cheann de na grianghraif seo a shíniú ar a gcúl. Ba chóir don fhinné an uimhir
fhoirm a thaispeántar i gcuid 9 den fhoirm iarratais a scríobh ar an dá
ghrianghraf sínithe. Má tá do leanbh 7 mbliana d'aois nó níos sine, caithfidh
do leanbh an fhoirm a shíniú i láthair an fhinné.

Tá [ eolas ar ghrianghraif pas atá níos mionsonraithe ar fáil
](https://www.dfa.ie/passportonline/passportexpressphotoguidelines/) .

###  Post Passport thar lear  

Soláthraíonn roinnt brainsí de chuid [ Oifig an Phoist sa Ríocht Aontaithe an
tseirbhís Post Passport (pdf)
](https://www.dfa.ie/media/dfa/howtogetapassportpdfs/nipx-list-16-nov-07-for-
website.pdf) . Tá [ oifig an phoist ](https://www.dfa.ie/passports/passport-
express/#uk) sa Bhreatain Mhór a thairgeann Post Passport (Glaschú, Cardiff
agus Learpholl).

Má tá tú ag déanamh iarratais ó thar lear, tá catagóirí oiriúnacha finné
liostáilte ar an bhfoirm iarratais. Ba chóir don fhinné a uimhir theagmhála i
rith an lae a lua ar an bhfoirm iarratais mar d'fhéadfadh sé go mbeadh sé seo
le deimhniú ag an tSeirbhís Pasanna nó ag an ambasáid nó ag an gconsalacht
ábhartha.

##  Iarratas a dhéanamh go pearsanta

Ní mholtar iarratas a dhéanamh go díreach chuig Oifig na bPasanna le haghaidh
chéad phas do linbh.

Tá an tseirbhís cuntair in Oifig na bPasanna ceaptha le freastal ar dhaoine a
dteastaíonn uathu a bpasanna a athnuachan go práinneach, agus gan go leor ama
acu chun iarratas a dhéanamh ar bhealaí eile. Is féidir leat iarratas
céaduaire do pháiste a dhéanamh ag an seirbhís chuntair, ach ní féidir é a
phróiseáil ar bhonn práinneach - tógfaidh sé 20 lá oibre ar a laghad (gan
amanna postais san áireamh). Tá iarratais a dhéantar go pearsanta níos daoire
ná iarratais ar líne nó iarratais trí Post Passport (féach 'Táillí’ thíos)

Má tá tú i do chónaí i dtír nach bhfuil Post Passport ná Pas Ar Líne ar fáil
duit, is féidir leat iarratas a dhéanamh ar phas Éireannach go pearsanta nó
trí iarratas a sheoladh trí ghnáthphost nó post cláraithe chuig an ambasáid nó
an chonsalacht Éireannach is gaire duit. Úsáidtear foirm APS 2.

Ní féidir leat an fhoirm iarratais a íoslódáil. Is féidir leat an fhoirm
iarratais a fháil ó ambasáid nó ó chonsalacht na hÉireann sa tír ina bhfuil
conaí ort (nó ón ambasáid nó ón gconsalacht is gaire).

###  Toiliú Caomhnóra

Ní mór do Sheirbhís na bPasanna toiliú a fháil ó chaomhnóirí uile an linbh
(mura bhfuil an leanbh pósta) sula bhféadann sí pas linbh a eisiúint.

###  Comhchaomhnóirí

Má tá tú nó má bhí tú pósta le tuismitheoir eile do linbh, agus má tá an
tuismitheoir eile fós beo, ní mór don bheirt tuismitheoirí nó don bheirt
chaomhnóirí toiliú caomhnóra a thabhairt.

Más comhchaomhnóir an linbh thú, ní mór don bheirt tuismitheoirí nó don bheirt
chaomhnóirí toiliú caomhnóra a thabhairt.

Má tá tú ag déanamh iarratais ar líne, tar éis duit an fhoirm ar líne a
chomhlánú ní mór duit an Fhoirm Aitheantais agus Toilithe um Pas linbh a
phriontáil a gcaithfidh na caomhnóirí í a shíniú.

Má tá tú ag cur iarratais isteach nó ag déanamh athnuachana tríd an bpost nó
go pearsanta ní mór don bheirt chaomhnóirí an chuid um thoiliú tuismitheora
(Cuid 7) den fhoirm iarratais ar phas a shíniú.

Mura bhfuil tú i dteagmháil le tuismitheoir/caomhnóir eile do linbh, nó má
dhiúltaíonn an tuismitheoir/caomhnóir sin toiliú a thabhairt, is féidir leat
iarratas a dhéanamh chuig an gCúirt Dúiche ar ordú cúirte, a cheadóidh don
tSeirbhís Pasanna an pas a eisiúint gan an toiliú sin .

###  Caomhnóirí aonair

Ní hionann an cás más tusa caomhnóir aonair linbh. Mar shampla más máthair
aonair tú agus mura bhfuil socraithe déanta ag an athair chun a bheith [ ina
chomhchaomhnóir ](/ga/birth-family-relationships/cohabiting-
couples/guardianship-and-cohabiting-couples/) nó má tá an
tuismitheoir/caomhnóir eile éagtha. Más tusa an t-aon chaomhnóir beidh ort [
mionnscríbhinn (AFF 1)
](https://www.dfa.ie/media/dfa/alldfawebsitemedia/passportcitizenship/Annex-F1-Sole-
Guardian-Affidavit-EN.pdf) a chur ar fáil ag rá gur tusa an t-aon chaomhnóir.
Ba chóir í seo a chomhlánú i láthair aturnae nó [ Coimisinéir Mionnaí
](/ga/justice/civil-law/commissioners-for-oaths/) .

Má tá an tuismitheoir/caomhnóir eile éagtha, beidh ort deimhniú báis a
sholáthar freisin. Mura bhfuil deimhniú báis ar fáil go fóill mar go
gcaithfidh an [ cróinéir ](/ga/death/sudden-or-unexplained-death/croineiri/)
ionchoisne a thionól sa bhás, ba cheart duit Deimhniú Eatramhach ar Fhíric an
Bháis Báis a eisíonn an cróinéir a chur ar fáil.

**Leanaí a rugadh sa Ríocht Aontaithe** : Má chláraigh tuismitheoirí an
bhreith i gcomhpháirt i dTuaisceart Éireann nó sa Bhreatain Mhór, d'fhéadfadh
go mbeadh comhchaomhnóireacht ag an athair fiú mura raibh na tuismitheoirí
pósta riamh.

Tá [ tuilleadh eolais ar thoiliú tuismitheora
](https://www.dfa.ie/passports/consent-for-children/) ag an Roinn Gnóthaí
Eachtracha ar a láithreán gréasáin. Tá achoimre ar rialacha toilithe caomhnóra
agus ar na doiciméid éagsúla a chaithfidh tú a sholáthar le d'iarratas sna
táblaí seo a leanas:

**Beirt Chaomhnóirí** |  **Doiciméid a theastaíonn**  
---|---  
Tá/bhí tuismitheoirí pósta lena chéile agus tá siad fós beo  |  Ní mór don bheirt tuismitheoirí toiliú a thabhairt. Níl aon cháipéisíocht bhreise ag teastáil   
Níl na tuismitheoirí pósta, ach bhí an t-athair ina chónaí le máthair an linbh ar feadh 12 mhí ar a laghad roimh an mbreith, agus ar feadh 3 mhí ar a laghad, i ndiaidh bhreith an linbh (i bhfeidhm ón 18 Eanáir 2016 amháin  |  Ní mór don bheirt tuismitheoirí toiliú a thabhairt. Níl aon cháipéisíocht bhreise ag teastáil   
Comhchaomhnóireacht trí dhearbhú reachtúil  |  Teastaíonn dearbhú reachtúil   
Comhchaomhnóireacht trí ordú ó na cúirteanna  |  Caithfear an t-ordú cúirte bunaidh a sheoladh leis an iarratas   
Cheap caomhnóir éagtha caomhnóir ina (h)uacht (caomhnóir tiomnach)  |  Deimhniú báis, AFFI 1 Beidh mionnscríbhinn Caomhnóireachta Aonair agus cóip dheimhnithe (nó bunaidh) de uacht an duine nach maireann ag teastáil   
Comhchaomhnóireacht trí ordú cúirte nó dlí caomhnóireachta i dtír eile  |  Ba chóir gur leor deimhniú breithe an linbh i bhformhór na gcásanna   
**Caomhnóir amháin** |  **Doiciméid a theastaíonn**  
---|---  
Tá an caomhnóir eile éagtha  |  Deimhniú báis, [ AFFI 1 Mionnscríbhinn Caomhnóireachta Aonair ](https://www.dfa.ie/media/dfa/alldfawebsitemedia/Annex-F1-Sole-Guardian-Affidavit-EN.pdf) ag teastáil.   
Tuismitheoir Aonair  |  [ AFFI 1 Mionnscríbhinn Caomhnóireachta Aonair ](https://www.dfa.ie/media/dfa/alldfawebsitemedia/Annex-F1-Sole-Guardian-Affidavit-EN.pdf) ag teastáil.   
  
##  Táillí phas do linbh

Le haghaidh iarratais den chéad uair, is iad na táillí:

**Pas ar Líne** \- €20, móide táille postais €5

**Post Passport** \- €30, móide táille An Post €9.50.

**Seirbhís Chuntair** (go pearsanta ag Oifig na bPasanna) - €45

###  Cad iad na doiciméid atá de dhith orm?

Ní mór duit na nithe seo a leanas a chur isteach le d'fhoirm iarratais
chomhlánaithe nuair chuireann tú isteach ar phas linbh den chéad uair:

  * Ceithre ghrianghraf pas den leanbh, 2 sínithe ag finné de réir na dtreoracha atá ar fáil leis an bhfoirm iarratais (nó grianghraf digiteach má tá tú ag déanamh iarratais ar líne) 
  * Deimhniú breithe an linbh 
  * Táille chuí 
  * Uimhir PSP (má tá an leanbh ina c(h)ónaí in Éirinn) 
  * Doiciméid bhreise chun saoránacht Éireannach an linbh a dheimhniú. Braitheann na doiciméid a chaithfidh tú a sheoladh ar conas a rinneadh saoránach Éireannach den leanbh - féach thíos. 

###  Cáipéisíocht Bhreise

Braitheann na doiciméid a chaithfidh tú a sheoladh ar conas a rinneadh
saoránach Éireannach den leanbh

###  Rugadh mo leanbh in Éirinn roimh an 1 Eanáir 2006

Is saoránach Éireannach ó dhúchas é/í do leanbh. Ní gá duit ach a léiriú gur
rugadh an leanbh in Éirinn chun saoránacht a chruthú. Ba chóir duit deimhniú
breithe do linbh a sheoladh.

###  Is saoránach de chuid an AE / LEE / na hEilvéise mé, agus rugadh mo
leanbh in Éirinn tar éis an 1 Eanáir 2006

Beidh ort a thaispeáint go raibh tú i do chónaí in Éirinn ar feadh 3 bliana as
na 4 bliana sular rugadh do leanbh. Ba chóir duit:

  * [ Foirm Dhearbhaithe A (pdf) ](https://www.dfa.ie/media/dfa/alldfawebsitemedia/passportcitizenship/Declaration-Form-A.pdf) a sheoladh más tuismitheoir an linbh thú 
  * [ Foirm Dhearbhaithe B (pdf) ](http://www.irishstatutebook.ie/eli/2005/si/1/made/en/print) a sheoladh má tá tú ag gníomhú in loco parentis (toisc nach féidir leis na tuismitheoirí an dearbhú a dhéanamh) 

Chun do chónaitheacht a chruthú, is féidir leat an méid a leanas a sheoladh:

  * Taifid chánach, lena n-áirítear teastais P60, P45 agus P35L 
  * Taifid ar aon sochair leasa shóisialaigh nó ráiteas ón Roinn Gnóthaí Fostaíochta agus Coimirce Sóisialaí ag deimhniú go bhfuair an tuismitheoir sochair agus ag tabhairt dátaí beachta 
  * Doiciméid eile chun aon bhearnaí i dtréimhsí cónaitheachta a líonadh, mar shampla duillíní pá, billí fóntais, comhaontú cíosa/léasa oifigiúil, leabhar cíosa nó ráitis bhainc ina bhfuil idirbhearta léirithe 

Ní mór gur doiciméid bhunaidh iad na doiciméid. Ní ghlactar le cóipeanna.

**Is saoránach de thír atá lasmuigh den LEE/an Eilvéis mé agus rugadh mo
leanbh in Éirinn** .

Beidh ort a léiriú gur chónaigh tú (nó tuismitheoir eile an linbh) go
dleathach in Éirinn ar feadh 3 bliana as na 4 bliana sular rugadh do leanbh.
Níl an t-am a chaith tú ag fanacht le cinneadh Cosanta Idirnáisiúnta ná an
t-am a chaith tú in Éirinn ar víosa mac léinn ináirithe chun críocha na
riachtanas cónaithe. Ba chóir duit an méid seo a leanas a sheoladh:

  * Do phas bunaidh le stampaí ceada chun cónaí in Éirinn agus/nó do Chárta Ceada Cónaithe Éireannach (IRP) 
  * Litreacha ó Sheirbhís Eadóirseachta agus Inimirce na hÉireann (INIS) ina dtugtar cead duit fanacht sa Stát. Ní dheonaítear gach cead cónaithe trí litir, mar sin braitheann sé seo ag brath ar an gcineál cónaitheachta atá agat in Éirinn. 
  * Ráiteas achomair i scríbhinn. Ba cheart an achoimre a shíniú, agus ba chóir go mbeadh an méid a leanas luaite: 

  1. Uimhir do phas 
  2. Ainm shealbhóir an phas 
  3. Cur síos ar an stampa(aí) (mar shampla, Stampa 4) 
  4. Dátaí an cheada 

###  Tá stádas dídeanaí agam agus rugadh mo leanbh in Éirinn.

  * Do dhoiciméad taistil bunaidh 
  * An litir ón Roinn Dlí agus Cirt agus Comhionannais ina bhfuil sé deimhnithe gur tugadh stádas dídeanaí duit 
  * Do Chárta Ceada Cónaithe Éireannach 

**Tá cead éiginnte agam fanacht sa Ríocht Aontaithe agus bhí mé i mo chónaí i
dTuaisceart Éireann ar feadh trí bliana ar a laghad roimh bhreith mo linbh**

Ní mór duit iarratas a dhéanamh ar dheimhniú náisiúntachta ó Sheirbhís
Eadóirseachta agus Inimirce na hÉireann (INIS). Chun iarratas a dhéanamh,
comhlánaigh an [ Fhoirm Dhearbhaithe C (pdf)
](https://www.irishimmigration.ie/wp-content/uploads/2019/11/form-CTZ8.pdf)
(nó [ Foirm Dhearbhaithe D
](http://www.irishstatutebook.ie/eli/2005/si/1/made/en/print) má tá tú ag
gníomhú in loco parentis)

**Is saoránach Éireannach ó dhúchas mé agus rugadh mo leanbh thar lear** .

  * Is saoránach Éireannach ó dhúchas do leanbh toisc gur rugadh tú (nó tuismitheoir eile an linbh) ar oileán na hÉireann. Is Éireannach é/í an páiste beag beann ar an áit ar rugadh é/í. Ba chóir duit an méid a leanas a sheoladh: 
  * Deimhniú breithe iomlán do linbh, 
  * Do dheimhniú breithe iomlán 
  * Do dheimhniú pósta (más infheidhme) 

**Is saoránach Éireannach mé, ach níor rugadh mé in Éirinn. Rugadh mo pháiste
thar lear.**

Ní mór duit breith an linbh a chlárú ar an gClár na mBreitheanna Coigríche
sular féidir leat iarratas a dhéanamh ar phas Éireannach do do leanbh. Nuair a
bheidh sé seo críochnaithe agat ba chóir duit an méid a leanas a sheoladh:

  * Deimhniú iontrála an linbh ar Chlár na mBhreitheanna Coigríche, a d'eisigh an Roinn Gnóthaí Eachtracha 
  * Deimhniú breithe an linbh 

**Is saoránach Éireannach mé trí eadóirsiú, agus rugadh mo leanbh thar lear**

Ní mór duit breith an linbh a chlárú ar an gClár na mBreitheanna Coigríche
sular féidir leat iarratas a dhéanamh ar phas Éireannach do do leanbh. Nuair a
bheidh sé seo críochnaithe agat ba chóir duit an méid a leanas a sheoladh:

  * Deimhniú iontrála an linbh ar Chlár na mBhreitheanna Coigríche, a d'eisigh an Roinn Gnóthaí Eachtracha 
  * Deimhniú breithe an linbh 

Más saoránach Éireannach thú agus má rugadh do leanbh thar lear agus má
uchtaíodh é/í faoi dhlí na hÉireann, teastaíonn an deimhniú iontrála sa Chlár
um Uchtuithe Idir Tíortha de chuid Údarás Uchtála na hÉireann chomh maith le
do phas nó do dheimhniú breithe. (Má tá tú i do chónaí thar lear agus má
d'uchtaigh do leanbh thar lear, ba chóir duit iarratas a dhéanamh go gcuirfear
an uchtáil ar an gClár um Uchtuithe Idir Tíortha.)

**Is saoránach Éireannach mé agus d'uchtaigh mé mo leanbh thar lear**

Ba cheart duit:

  * Do deimhniú iontrála sa Chlár um Uchtuithe Idir Tíortha 
  * Do deimhniú breithe nó do phas Éireannach 
  * Deimhniú uchtála do linbh a chur isteach le d'iarratas 

##  Cé chomh fada is a thógfaidhm'iarratas ar phas?

Críochnaítear iarratais ar líne laistigh de thart ar **20 lá oibre** .

Má tá tú ag athnuachan tríd an tseirbhís Post Passport, ba chóir duit **8
seachtaine** ar a laghad a fhágáil chun d'iarratas a phróiseáil (gan amanna
postais san áireamh). Is féidir an tréimhse seo a bheith níos faide ag amanna
áirithe den bhliain mar gheall ar líon méadaithe na n-iarratas.

Seiceáil láithreán gréasáin [ na Seirbhíse Pasanna le haghaidh na n-amanna
próiseála reatha ](https://www.dfa.ie/passporttracking/turnaroundtimes/) .

##  Teagmhálacha úsáideacha

Is féidir leat [ deimhnithe breithe, pósta, páirtnéireachta sibhialta agus
uchtála a ordú ar líne ](https://www2.hse.ie/services/births-deaths-and-
marriages/get-certificates/ordering-certificates.html) ó FSS.

Is féidir leat [ deimhniú iontrála ón gClár um Uchtuithe Idir Tíortha
](https://aai.gov.ie/en/who-we-are/inter-country/rica.html) a ordú ón Údarás
Uchtála.

Tá faisnéis maidir le conas d [ eimhniú cláraithe um breith coigríche a fháil
](https://www.dfa.ie/citizenship/born-abroad/) ar láithreán gréasáin na Roinne
Gnóthaí Eachtracha agus Trádála.

Cuireann Treoir [ faisnéis ar fáil faoi phasanna do leanaí tuismitheoirí
neamhphósta ](https://www.treoir.ie/information/passports-information/) ar a
láithreán gréasáin.

Is féidir leat [ teagmháil a dhéanamh leis an tSeirbhís Pasanna ar an nguthán
nó trí chomhrá ar líne ](https://www.treoir.ie/information/passports-
information/) . Is féidir leat [ coinne a dhéanamh freisin chun d'iarratas ar
phas a chur isteach go pearsanta. ](https://www.passportappointments.ie/)

###  Oifig na bPasanna

Teach Knockmaun  
42-47 Sráid an Mhóta Íochtarach  
Baile Átha Cliath 2  
D02 TN83  
Éire

**Uaireanta Oscailte:** 9:00am -4:30pm, Mon-Fri

**Teil:** +353 (0)1 671 1633

**Láithreán Gréasáin:** [ https://www.ireland.ie/en/dfa/passports/
](https://www.ireland.ie/en/dfa/passports/)

###  Oifig na bPasanna

1a An Mál Theas  
Cork  
Ireland

**Láithreán Gréasáin:** [ https://www.ireland.ie/en/dfa/passports/
](https://www.ireland.ie/en/dfa/passports/)

###  Rannóg Saoránacht

Oifig na Roinne Dlí agus Cirt

Bóthar Rosanna  
Baile Thiobraid Árann  
Tiobraid Árann  
E34 N566  
Éire

**Lóghlao:** Phone services are currently suspended

**Láithreán Gréasáin:** [ https://www.irishimmigration.ie/citizenship/
](https://www.irishimmigration.ie/citizenship/)

**R-phost:** [ citizenshipinfo@justice.ie ](mailto:citizenshipinfo@justice.ie)

###  Biúró Náisiúnta an Gharda Síochána um Inimirce

13/14 Cé an Bhúrcaigh  
Baile Átha Cliath 2  
Éire

**Láithreán Gréasáin:** [ http://www.garda.ie/Controller.aspx?Page=31
](http://www.garda.ie/Controller.aspx?Page=31)

**R-phost:** [ gnib_dv@garda.ie ](mailto:gnib_dv@garda.ie)

_**Dáta an Leasaithe Deireanaigh:** 3 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/passports/passports-for-
children/?utm_source=sharebutton_facebook) [
](https://twitter.com/intent/tweet/?text=C%C3%A9ad%20Phas%20%C3%89ireannach%20do%20Linbh&url=https://www.citizensinformation.ie/ga/travel-
and-recreation/passports/passports-for-
children/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/passports/passports-for-children/?utm_source=sharebutton_whatsapp)
[
](mailto:?subject=C%C3%A9ad%20Phas%20%C3%89ireannach%20do%20Linbh&body=https://www.citizensinformation.ie/ga/travel-
and-recreation/passports/passports-for-children/?utm_source=sharebutton_email)
[ ](javascript:void\(0\))

###  Ábhar Gaolmhar

  * [ _Irish citizenship and passports for children born abroad_ ](/ga/returning-to-ireland/residency-and-citizenship/irish-citizenship-and-passports-for-children-born-abroad/)

Outlines the rules about Irish citizenship for children who were born abroad
and have an Irish parent. It also covers the documents you need when applying
for an Irish passport for children born abroad.

  * [ _Conas iarratas a dhéanamh ar do chéad phas Éireannach mar dhuine fásta_ ](/ga/travel-and-recreation/passports/applying-for-or-renewing-an-irish-passport/)

Deanann an cáípéis seo cur síos ar conas iarratas a dhéanamh ar do chéad Phas
Éireannach, go háirithe dóibh siúd a bhfuil cónaí orthu taobh amuigh d'Éirinn.

  * [ _Pasanna Éireannacha - forbhreathnú_ ](/ga/travel-and-recreation/passports/irish-passports-an-overview/)

Cé atá in ann iarratas a dhéanamh ar phas Éireannach? Cén áit ar féidir le
sealbhóirí pas Éireannacha taisteal? Freagraíonn ár gcáipéis forbhreathnaithe
do cheisteanna.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

