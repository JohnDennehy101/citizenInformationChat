English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
Obair dheonach agus íocaíochtaí leasa shóisialaigh

#  Obair dheonach agus íocaíochtaí leasa shóisialaigh

  * Réamhrá 
  * Íocaíochtaí Míchumais 
  * Íocaíochtaí Cúramóra 
  * Íocaíochtaí Cuardaitheora Poist 
  * Íocaíochta Leasa Shóisialaigh Eile 

##  Réamhrá

Dóigh mhaith is ea obair dheonach le coinneáil gníomhach, scileanna nua a
fhoghlaim agus le bheith páirteach i do phobal áitiúil. Tá cead agat obair gan
íocaíocht a dhéanamh mar shaorálaí agus d’íocaíocht leasa shóisialaigh a
choinneáil. Beidh ort, áfach, leanúint ar aghaidh agus gach coinníoll a
bhaineann le d’íocaíocht a chomhlíonadh.

Is é d’Oifig Leasa Shóisialaigh Áitiúil nó an rannóg a íocann d’íocaíocht
leasa shóisialaigh a chinnteoidh de ghnáth go bhfuil cead agat d’íocaíocht
leasa shóisialaigh a choinneáil agus oibriú mar shaorálaí.  

##  Íocaíochtaí Míchumais

De ghnáth, faigheann tú íocaíocht míchumais cionn is nach féidir leat oibriú.
Má tá tú ag fáil Liúntas Míchumais, Sochar Breoiteachta nó Pinsean Easláinte,
ní mór duit cead a fháil le hoibriú mar shaorálaí. Ní mór duit cur isteach ar
an rannóg a íocann d’íocaíocht leasa shóisialaigh **sula** dtosaíonn tú ar
obair dheonach ar bith.

Má tá tú ag fáil [ Pinsean Easláinte ](/ga/social-welfare/disability-and-
illness/invalidity-pension/) níl cead agat níos mó ná 19.5 uair d’obair
dheonach a dhéanamh sa tseachtain.  

##  Íocaíochtaí Cúramóra

Le bheith incháilithe le haghaidh íocaíocht cúramóra ní mór duit a bheith ag
soláthar cúraim lánaimseartha. Má tá tú ag fáil Liúntas Cúramóra nó Sochar
Cúramóra, tá cead agat uasmhéid de 18.5 uair sa tseachtain d’obair dheonach a
dhéanamh. Sula dtosaíonn tú ag obair mar shaorálaí, ní mór duit cead a fháil ó
rannóg  an Liúntais Chúramóra  nó [ an tSochair Chúramóra ](/ga/social-
welfare/carers/carers-benefit/) sa Roinn Coimirce Sóisialaí.

  

##  Íocaíochtaí Cuardaitheora Poist

Caithfidh tú a bheith ar fáil agus ag lorg oibre chun  Liúntas Cuardaitheora
Poist  nó  Sochar Cuardaitheora Poist  a fháil. Más mian leat obair dheonach a
dhéanamh, ní mór duit cead a fháil ar dtús ón d’Oifigeach Breithiúnachta ag
d’Oifig Leasa Shóisialaigh Áitiúil. Ní mór duit leanúint de choinníollacha
d’íocaíocht cuardaitheora poist a shásamh.

Glacann Oifigeach Breithiúnachta roinnt fachtóirí san áireamh agus cinneadh á
dhéanamh go bhfuil an obair atá i gceist deonach, áirítear leo siúd:

  * Aidhmeanna agus seasamh na heagraíochta deonaí (is féidir leo a bheith ina ngrúpaí náisiúnacha agus deonacha áitiúla). 
  * An cineál oibre atá i gceist 
  * Líon na n-uaireanta a oibrítear gach seachtain 

Áirítear le samplaí den obair dheonach a bhféadfadh le cuardaitheoir poist a
dhéanamh cuidiú le clubanna óige, grúpaí cúraim, grúpaí spóirt, agus cumainn
chónaitheoirí áitiúla.

Dá mba mhian leat obair dheonach a dhéanamh agus leanúint den Liúntas
Cuardaitheora Poist nó Sochar Cuardaitheora Poist a fháil, ní mór duit
iarratas a dhéanamh faoi réir rogha na hoibre deonaí sula dtosaíonn tú ar
obair dheonach ar bith. Chun iarratas a dhéanamh, comhlánaigh [ foirm
iarratais (VW1) ](https://www.gov.ie/en/form/8cae6-voluntary-work-jobseeker-
application-form-vw1/) , atá ar fáil ó [ d’Oifig Leasa Shóisialaigh Áitiúil
](https://www.gov.ie/en/directory/category/e1f4b5-intreo-offices/) .

##  Íocaíochta Leasa Shóisialaigh Eile

Má tá tú ag fáil ceann de na híocaíochtaí atá liostaithe thíos, níl aon bhac
ar líon na n-uaireanta nó ar chineál na oibre gan íocaíocht a bhfuil cead agat
a dhéanamh. Ar a bharr sin, níl réamhchead ag teastáil uait chun obair
dheonach a dhéanamh.

  * Pinsean Stáit (Ranníocach) 
  * [ Pinsean Stáit (Neamhranníocach) ](/ga/social-welfare/older-and-retired-people/state-pension-non-contributory/)
  * [ Pinsean Stáit (Idirthréimhseach) ](older_and_retired_people/state_pension_transition.html)
  * [ Pinsean Baintrí, Baintrí Fir nó Páirtnéara Shibhialta Mharthanaigh (Ranníocach) ](/ga/social-welfare/death-related-benefits/widowed-persons-contrib-pension/)
  * [ Pinsean Baintrí, Baintrí Fir nó Páirtnéara Shibhialta Mharthanaigh (Neamh-Ranníocach) ](/ga/social-welfare/death-related-benefits/widowed-persons-non-contrib-pension/)
  * Íocaíocht Chaomhnóra (Ranníocach) 
  * Íocaíocht Chaomhnóra (Neamhranníocach) 
  * Pinsean na nDall 
  * [ Íocaíocht do Theaghlach Aon-Tuismitheora (OFP) ](/ga/social-welfare/families-and-children/one-parent-family-payment/)
  * [ Cúnamh Feirme (CF) ](/ga/social-welfare/farming-and-fishing/farm-assist/)
  * [ Sochar Máithreachais ](/ga/social-welfare/families-and-children/maternity-benefit/)
  * [ Sochar Atharthachta ](/ga/social-welfare/families-and-children/paternity-benefit/)
  * [ Sochar Uchtála ](/ga/social-welfare/families-and-children/adoptive-benefit/)
  * [ Sochar Sláinte agus Sábháilteachta ](/ga/social-welfare/families-and-children/health-safety-benefit/)   

_**Dáta an Leasaithe Deireanaigh:** 7 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/voluntary-work-and-social-welfare-
payments/?utm_source=sharebutton_facebook) [
](https://twitter.com/intent/tweet/?text=Obair%20dheonach%20agus%20%C3%ADoca%C3%ADochta%C3%AD%20leasa%20sh%C3%B3isialaigh&url=https://www.citizensinformation.ie/ga/social-
welfare/voluntary-work-and-social-welfare-
payments/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/voluntary-work-and-social-welfare-
payments/?utm_source=sharebutton_whatsapp) [
](mailto:?subject=Obair%20dheonach%20agus%20%C3%ADoca%C3%ADochta%C3%AD%20leasa%20sh%C3%B3isialaigh&body=https://www.citizensinformation.ie/ga/social-
welfare/voluntary-work-and-social-welfare-
payments/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Íocaíochtaí leasa shóisialaigh agus an deontas mac léinn_ ](/ga/social-welfare/back-to-education/social-welfare-payments-and-the-student-grant/)

Faisnéis faoi íocaíocht leasa shóisialaigh, an BTEA agus an deontas mac léinn
a éileamh.

  * [ _Toircheas agus íocaíochtaí leasa shóisialaigh_ ](/ga/social-welfare/families-and-children/pregnancy-and-social-welfare-payments/)

D'fhéadfadh tionchar a bheith ag toircheas ar d'íocaíocht leasa shóisialaigh.
D'fhéadfá a bheith i dteideal íocaíocht dhifriúil a fháil nó méadú a fháil id'
íocaíocht reatha. Faigh tuilleadh eolais anseo.

  * [ _Caipiteal agus íocaíochtaí leasa shóisialaigh_ ](/ga/social-welfare/irish-social-welfare-system/means-test-for-social-welfare-payments/how-to-assess-your-means-from-capital-for-social-welfare-payments/)

Caipiteal do chuspóirí leasa shóisialaigh na hÉireann a chuimsíonn maoin,
coigiltis agus infheistithe. Fáil amach conas ioncam a mheasúnú ar ioncam ó
íocaíochtaí leasa shóisialaigh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

