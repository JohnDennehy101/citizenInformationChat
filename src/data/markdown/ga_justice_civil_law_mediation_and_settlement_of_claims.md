English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Éileamh a Réiteach

#  Éileamh a Réiteach

  * Eolas 

##  Eolas

I gcuid mhaith cásanna, tagann na páirtithe ar réiteach roimh dáta na trialach
nó ar lá na trialach ("céimeanna na cúirte").

Más mian leis an gCosantóir airgead a thairiscint duit le deireadh a chur leis
an éileamh agus má tá tú sásta an cás a réiteach taobh amuigh den chúirt, is
féidir le do dhlíodóir cruinniú réitigh a shocrú le hionadaithe dlí an
Chosantóra roimh dáta na trialach.

Ag an gcruinniú, cuirfidh [ d'ionadaithe dlí ](/ga/justice/civil-
law/representation-in-court/) in iúl duit cé na buntáistí agus na míbhuntáistí
a bhaineann le glacadh leis an tairiscint atá déanta ag an gCosantóir agus
cuirfidh siad comhairle ort maidir leis an seans atá agat go n-éireoidh le do
chás ag triail agus an méid damáistí go bhféadfá a bheith ag súil leo sa
chúirt.

Má réitíonn tú an cás tá tú cinnte nach rachaidh rudaí i do choinne agus nach
mbeidh ort costais an duine eile a íoc. Níl aon bhealach gur féidir a bheith
cinnte go mbronnfaidh an Chúirt níos mó damáistí ort ná an méid atá an
Cosantóir ag tairiscint.

Rachaidh do dhlíodóir nó abhcóide ag caint le hionadaithe dlí an Chosantóra le
teacht ar suim atá sásúil don dá thaobh. Go hiondúil déantar cinneadh cé a
bheidh ag íoc as an táillí dlí. Níl aon ghá duit glacadh le comhairle an
dlíodóra nó abhcóide ná fiú an t-éileamh a réiteach agus is fút féin a bheidh
sé i gcónaí an cinneadh deireanach a thógáil.

Ach, má aontaíonn tú teacht ar réiteach níl aon dul siar ar an gcinneadh sin,
ní leanfar leis an gcás agus beidh deireadh curtha agat le d'éileamh ar son
glacadh leis an suim atá aontaithe.

###  Lóisteáil

Má dhéantar tairiscint mar réiteach ar d'éileamh agus má dhiúltaíonn tú
glacadh leis an tairiscint sin, is féidir leis an gCosantóir an tairiscint sin
a "lóisteáil" leis an gCúirt.

Ag deireadh an cháis má bhronann an Breitheamh damáistí atá níos lú ná an
lóisteáil sin, beidh ortsa na costais dlí ar fad a thit ar an dá thaobh ó dáta
na loisteála sin a íoc.

_**Dáta an Leasaithe Deireanaigh:** 12 Bealtaine 2015 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/mediation-and-settlement-of-claims/?utm_source=sharebutton_facebook) [
](https://twitter.com/intent/tweet/?text=%C3%89ileamh%20a%20R%C3%A9iteach&url=https://www.citizensinformation.ie/ga/justice/civil-
law/mediation-and-settlement-of-claims/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/mediation-and-settlement-of-claims/?utm_source=sharebutton_whatsapp) [
](mailto:?subject=%C3%89ileamh%20a%20R%C3%A9iteach&body=https://www.citizensinformation.ie/ga/justice/civil-
law/mediation-and-settlement-of-claims/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Nós imeachta um éilimh bheaga_ ](/ga/justice/courts-system/small-claims-court/)

Déantar cur síos sa doiciméad seo ar an chaoi a n-oibríonn nós imeachta um
éilimh bheaga.

  * [ _Éilimh bheaga a chur faoi bhráid na cúirte_ ](/ga/justice/civil-law/referring-small-claims-to-court/)

Mura féidir do nós imeachta um éilimh bheaga a fhuascailt, d’fhéadfaí é a
atreorú dá éisteacht sa Chúirt Dúiche.

  * [ _Nós imeachta Eorpach um éilimh bheaga_ ](/ga/justice/courts-system/european-small-claims-procedure/)

Cuireann an Nós Imeachta Eorpach um Éilimh Bheaga bealach saor agus éasca ar
fáil do dhuine chun éileamh trasteorann a dhéanamh gan gá le haturnae a
fhostú.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

