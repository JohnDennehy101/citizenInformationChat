English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh cáin
ioncaim ](/ga/money-and-tax/tax/income-tax-credits-and-reliefs/) > Cáin do
dhaoine atá ós cionn 65

#  Cáin do dhaoine atá ós cionn 65

  * Réamhrá 
  * Rialacha 
  * Conas iarratas a dhéanamh 
  * Cá háit a ndéanfaidh mé iarratas 

##  Réamhrá

Má tá tú 65 nó ós a chionn, ní mór duit cáin a íoc ar ioncam ar an
gnáthbhealach. Ach tá na teorainneacha díolúine i bhfad níos airde agus tá
creidmheasanna cánacha sa bhreis ar fáil duit.

Is féidir faoiseamh ar cháin a fháil má chuirtear airgead ar fáil ar chúnant
do dhuine atá 65 nó ós a chionn.

I gcásanna faoi leith, d'fhéadfadh sé go mbeadh tú in ann aon Cháin Choinneála
ar Ús Taisce a d'íoc tú a fháil ar ais.

##  Rialacha

Baineann Cáin Ioncaim le nach mór chuile ioncam.

Tá cur síos sa mhír [ Cáin ar Phinsin ](/ga/money-and-tax/personal-
finance/pensions/taxation-of-pensions/) ar an mbealach a ghearrtar cáin ar
phinsin agus ar íocaíochtaí áirid eile leasa shóisialaigh.

Tá cur síos sna míreanna [ Pinsin Phearsanta ](/ga/money-and-tax/personal-
finance/pensions/personal-pensions/) agus [ Pinsin Cheirde ](/ga/money-and-
tax/personal-finance/pensions/occupational-pensions/) ar an bhfaoiseamh cánach
atá ar fáil do ranníocaíochtaí pinsin agus ar an gcóras cánach do phinsin
phearsanta.

Sa mhír [ Cáin agus Cúram Leighis ](/ga/money-and-tax/tax/income-tax-credits-
and-reliefs/taxation-and-medical-expenses/) déantar cur síos ar
Chreidmheasanna Cánacha ar mhaithe le hárachas sláinte agus árachas cúraim
fadthéarmaigh agus ar fhaoiseamh cánach ar son costais sláinte.

Baineann na rialacha ginearálta cánacha le daoine atá 65 agus ós a chionn agus
a bhaineann le chuile dhuine eile ach go bhfaigheann siad teorainneacha
díolúine níos airde agus creidmheasanna breise cánacha.

Go ginearálta, más faoin gcóras ÍMAT amháin a ghearrtar cáin ort (daoine a
bhfuil a n-ioncam neamh-ÍMAT dhá chódú isteach ina gcreidmheasanna cánacha san
áireamh), ní gá duit tuairisc bhliantúil a chur chuig na Coimisinéirí Ioncaim.

Muna bhfuil cáin ÍMAT dhá íoc agat ní mór duit tuairisc bhliantúil a chur
chuig na Coimisinéirí Iomcaim faoin 31 Deireadh Fómhair chuile bhliain.

###  Teorainneacha Díolúine

Níl aon cháin le n-íoc ag duine ar ioncam atá faoi na teorainneacha díolúine.

**Seo a leanas na teorainneacha bliantúla do 2022**

|  65+  
---|---  
Duine Singil/Baintreach nó páirtí sibhialta marthanach  |  €18,000   
Lanúin Phósta nó i bpáirtnéireacht shibhialta  |  €36,000   
An chéad dá pháiste  |  €575   
Páistí eile  |  €830 an leanbh   
  
Má cheapann tú go mbeidh ioncam agat faoi bhun na dteorainneacha seo ba cheart
teagmháil a dhéanamh le na Coimisinéirí Ioncaim agus cuirfear amach fógra
athbhreithnithe ar chreidmheasanna cánacha chugat. Má tá d'ioncam beagainín
níos airde ná na teorainneacha seo, d'fhéadfadh "faoiseamh imeallach" a bheith
ar fáil duit. Má tá ní ghearrfar cáin ort faoin gnáthchóras cánach - ach
íocfaidh tú cáin ag an ráta 40% ar an ioncam sa bhreis ar an teorainn
díolúine.

Braitheann an fiú duit faoiseamh imeallach a bheith agat ar do theaghlach féin
agus ar na creidmheasanna cánacha a bhfuil tú ina dteideal.

[ Tá tuilleadh eolais maidir le díolúine ó cháin agus faoiseamh cánach anseo.
](http://www.revenue.ie/ga/personal-tax-credits-reliefs-and-
exemptions/index.aspx)

###  Creidmheasanna Cánacha

Tá creidmheasanna cánacha ar fáil anois in áit liúntais saor ó cháin.
Laghdófar do bhille iomlán cánach faoi na suimeanna seo.

Tá gach duine i dteideal creidmheas pearsanta cánach ag an ráta pósta, singil
nó baintrí. Faigheann daoine a íocann cáin faoin gcóras ÍMAT creidmheas cánach
ÍMAT freisin. Tá an creidmheas ÍMAT ar fáil freisin do phinsinéirí a
fhaigheann pinsean árachais shóisialaigh ó bhall stáit eile den AE - ní íocann
siad cáin ag an bhfoinse íocaíochta ach íocann siad cnapshuim go bliantúil. Tá
creidmheasanna cánacha ann a bhaineann le daoine atá ós cionn 65.

###  Creidmheas Aoise

Is féidir é seo a fháil sa bhreis ar an gcreidmheas pearsanta agus ní mór é a
éileamh nuair a shroiceann tú nó do chéile 65.

Seo a leanas Creidmheasanna Cánacha Aoise don bhliain 2022:

Singil  |  €245   
---|---  
Baintreach  |  €245   
Pósta  |  €490   
  
Má tá tusa nó do chéile 65 nó ós a chionn, ba cheart duit teagmháil a dhéanamh
le na Coimisinéirí Ioncaim leis an gcreidmheas cánach breise seo a éileamh.

###  Creidmheas Cánach do Ghaol Cleithiúnach

Tá an creidmheas seo ar fáil don cháiníocóir a chothaíonn, ar a c(h)ostas féin
aon duine a thagann faoi na rannóga seo a leanas:

  * Gaol an cháiníocóra nó a c(h)éile, nach féidir é/í féin a chothú de bharr seanaoise nó éagumais, 
  * Máthair baintrí an cháiníocóra nó a c(h)éile má tá nó muna bhfuil éagumas uirthi 
  * Páiste (ag aon aois) an cháiníocóra nó a c(h)éile a chónaíonn leis an gcáiníocóir agus de bharr seanaoise nó éagumais a bhfuil an cáiníocóir ag brath air/uirthi 

Leigh níos mó faoin  Creidmheas Cánach do Ghaol Cleithiúnach anseo.

###  Duine fostaithe atá ag breathnú i ndiaidh céile faoi éagumas

Má fhostaíonn tú duine le breathnú i ndiaidh duine den teaghlach atá faoi
éagumas d'fhéadfadh sé go mbeadh liúntas breise ar fáil duit €75,000. Tá
tuilleadh eolais ar fáil ó na Coimisinéirí Ioncaim.

###  Cúnaint

Má íocann tú cáin ag an uas-ráta agus má theastaíonn uait tacaíocht a
thabhairt do dhuine ar ioncam íseal, b'fhéidir gur fiú airgead a chur ar fháil
dó/dí ar chúnant.

Ní mór don duine a fhaigheann an t-airgead a bheith ós cionn 65 nó a bheith
faoi éagumas go buan. Má shásaíonn tú na rialacha is féidir leat faoiseamh
cánach a éileamh ar suim nach mó ná 5% de d'ioncam inchánaithe, ach níl aon
teorainn leis an suim má tá an faighteoir faoi éagumas buan.

Is fearr i bhfad cúnant a dhéanamh ar son duine nach bhfuil aon ioncam
inchánaithe aige/aici. D'fhéadfadh cáin a bheith le n-íoc ar an airgead ag an
bhfaighteoir. Tá sé tábhachtach smaoineamh go bhféadfadh airgead ar chúnant
chuig duine atá ag fáil pinsin neamh-ranníocach nó liúntas lena mbaineann
scrudú maoine cuir isteach ar na rialacha maoine a shásaigh siad sa chéad dul
síos leis an liúntas sin a fháil. Leigh níos mó faoi [ gníomhas chúnaint a
dhéanamh anseo ](/ga/money-and-tax/tax/income-tax-credits-and-reliefs/deeds-
of-covenant/) .

###  Cáin Choinneála ar Ús Taisce

Baintear Cáin Choinneála ar Ús Taisce (DIRT) as an ús atá le n-íoc leat ar
airgead i dtaisce i mbainc, cumainn fhoirgníochta, & rl. Tarlaíonn seo fiú
muna bhfuil cáin le n-íoc agat go hiondúil. Má tá tú 65 nó ós a chionn nó má
tá do chéile 65 nó ós a chionn nó más duine faoi éagumas buan thú, d'fhéadfadh
sé go mbeadh tú in ann an Cháin Choinneála ar Ús Taisce a éileamh ar ais muna
bhfuil ioncam inchánaithe agat.

Má tharlaíonn sé go bhfuil tú incháilithe le haisíocaíocht a fháil beidh tú in
ann ó 2007 ar aghaidh é sin a insint do d'institiúid airgeadais agus beidh
siad in ann do chuid úis a íoc gan DIRT a bhaint as.

##  Conas iarratas a dhéanamh

Déan iarratas leis an gCigire Cánach ar son na gcreidmheasanna a bhfuil cur
síos déanta orthu nó ar son na dteorainneacha díolúine a bhaineann leat.

Tá foirmeacha ar fáil ó na [ Coimisinéirí Ioncaim ](http://www.revenue.ie/) ,
sna bainc agus in institiúidí airgeadais eile ar mhaithe le cúnant a chur le
chéile.

##  Cá háit a ndéanfaidh mé iarratas

[ Uimhreacha ló-ghlaoch teileafóin do oifigí réigiúnach na gCoimisinéirí
Ioncaim ar fáil anseo ](http://www.revenue.ie/ga/contact/lo-call.html) . [ Is
féidir leat a thuilleadh leat a thuilleadh eolais a fháil faoi shonraí
teagmhála do do réigiún anseo.  
](http://www.revenue.ie/ga/contact/index.html)

_**Dáta an Leasaithe Deireanaigh:** 11 Eanáir 2022 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax-credits-and-reliefs/older-peoples-tax-credits-and-
reliefs/?utm_source=sharebutton_facebook) [
](https://twitter.com/intent/tweet/?text=C%C3%A1in%20do%20dhaoine%20at%C3%A1%20%C3%B3s%20cionn%2065&url=https://www.citizensinformation.ie/ga/money-
and-tax/tax/income-tax-credits-and-reliefs/older-peoples-tax-credits-and-
reliefs/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax-credits-and-reliefs/older-peoples-tax-credits-and-
reliefs/?utm_source=sharebutton_whatsapp) [
](mailto:?subject=C%C3%A1in%20do%20dhaoine%20at%C3%A1%20%C3%B3s%20cionn%2065&body=https://www.citizensinformation.ie/ga/money-
and-tax/tax/income-tax-credits-and-reliefs/older-peoples-tax-credits-and-
reliefs/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Faoisimh agus creidmheasanna cánach i leith tithíochta_ ](/ga/money-and-tax/tax/income-tax-credits-and-reliefs/housing-tax-credits-and-reliefs/)

Féadfar faoiseamh cánach a éileamh ar réimse chostais tí.

  * [ _Creidmheasanna agus faoiseamh cánach ioncaim tar éis báis_ ](/ga/money-and-tax/tax/income-tax-credits-and-reliefs/income-tax-credits-and-reliefs-following-a-death/)

Réamhrá gairid den cháin a ghearrtar ar daoine nach bhfuil pósta agus daoine
ar baintreacha/baintreacha fir iad sa bhliain a fhaigheann duine den lánúin
bás. Tá cuntas san áireamh ar an gcaoi a gcaitear ó thaobh cáin de le lánúin
phósta sa bhliain a fhaigheann duine den lánúin bás.

  * [ _Creidmheasanna agus faoisimh chánach fostaíochta_ ](/ga/money-and-tax/tax/income-tax-credits-and-reliefs/employment-tax-credits-and-reliefs/)

Tá roinnt creidmheasanna agus faoisimh chánach ar fáil dóibh siud atá
fostaithe in Éirinn. An bhfuil tú ag éileamh do chreidmheasanna cánach go léir
agus conas a mheastar míreanna cosúil le sochar comhchineáil le haghaidh
cúrsaí cánach?

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

