English  | **Gaeilge**

**Anseo atá tú:** [ Baile ](/ga/) > [ Bás agus Méala ](/ga/death/) > [
Socruithe praiticiúla tar éis bháis ](/ga/death/practical-arrangements-after-
a-death/) > Reiligí

#  Reiligí

  * Réamhrá 
  * Láthair uaighe a cheannach 
  * Ag tabhairt aire do reiligí 
  * Adhlacadh ar an bhfarraige 
  * Dí-adhlacadh 
  * Reachtaíocht 
  * Tuilleadh eolais 

##  Réamhrá

Is é an t-údarás áitiúil atá freagrach as reiligí. Tá go leor acu á n-oibriú
ag údaráis áitiúla a cheapann cláraitheoir nó airíoch chun díolachán
uaigheanna a bhainistiú. Bíonn reiligí á bhfeidhmiú ag paróistí agus grúpaí
áitiúla freisin. Más mian leat láthair uaighe a cheannach, is féidir leat
teagmháil a dhéanamh le d’údarás áitiúil chun sonraí teagmhála a fháil.

Ní mór gach adhlacadh a chlárú leis an údarás áitiúil agus suíomh na huaighe a
thabhairt ar aird. Déanann na daoine a bhainistíonn an reilig é seo.

##  Láthair uaighe a cheannach

Bíonn go leor adhlacóirí sásta láimhsiú ceannach na huaighe a chur ar fáil mar
chuid dá bpacáiste seirbhísí sochraide. Nó, is féidir leat teagmháil a
dhéanamh le d’údarás áitiúil agus is féidir leo insint duit conas láthair
uaighe a cheannach.

Ní hionann an costas a bhaineann le gach láthair uaighe a cheannach. Má
fhostaíonn tú adhlacóir chun an ceannach a shocrú duit, léireoidh siad cé
mhéad a chosnaíonn an láthair uaighe mar chuid de chostas iomlán na sochraide.

Tá go leor reiligí lán cheana féin, agus d’fhéadfadh go mbeadh srianta ar
réamhcheannach nó ar cheannach roimh ré láithreacha uaighe, ar nós ceannach
roimh ré a theorannú dóibh siúd atá os cionn 65 bliana d’aois.

###  Leaca uaighe

Is féidir leac uaighe a dhearadh duit féin nó dealbhóir a fhostú chun é a
dhéanamh duit. Socróidh na hadhlacóirí a fhostaíonn tú tógáil agus suiteáil na
leice uaighe. Is gá cead a fháil sula gcuirtear leac uaighe in airde, ach
socróidh na hadhlacóirí é seo freisin.

###  Adhlacadh nuair nach bhfuil aon acmhainn ag an té atá básaithe

Má fhaigheann duine bás gan acmhainn íoc as adhlacadh agus mura bhfuil
neasghaol inaimsithe ag an duine sin, is ar an Roinn Coimirce Sóisialaí nó ar
an údarás áitiúil atá an fhreagracht a chinntiú go gcuirtear an duine faoi
thalamh le dínit. Beidh an Roinn nó an t-údarás áitiúil faoi dhliteanas
freisin i leith na muirear agus na gcostas a bhaineann leis sin a dhéanamh.

##  Ag tabhairt aire do reiligí

Déanann airígh a fhostaíonn an t-údarás áitiúil nó grúpaí deonacha na reiligí
a chothabháil. Más mian leat grúpa deonach cothabhála reiligí a thosú nó a
bheith páirteach i gceann b’fhéidir go mbeidh d’údarás áitiúil in ann cabhrú
leat.

Is minic a fhaigheann na grúpaí seo tacaíocht ó dheontais chothabhála reiligí.
Cuidíonn an deontas seo le costas gníomhaíochtaí na ngrúpaí, lena n-áirítear
bearradh féir, plandú, srianadh salachair agus cothabháil geataí agus ballaí.

##  Adhlacadh ar an bhfarraige

Tá an Roinn Iompair tar éis [ treoirlínte a fhorbairt dóibh siúd a bhfuil suim
acu in adhlacadh ar an bhfarraige
](https://www.gov.ie/ga/service/de81b8-burial-at-sea/) . Tá na treoirlínte seo
bunaithe ar thaithí roimhe seo agus féachann siad le cásanna léanmhara a
sheachaint, mar shampla nuair a thagann corp chun cladaigh.

Moltar sna treoirlínte gur cheart machnamh a dhéanamh ar an gcorp a chréamadh
agus an luaithreach a scaipeadh ar muir seachas adhlacadh.

I gcás adhlactha, déantar na moltaí seo a leanas sna treoirlínte:

  * Suíomh an adhlactha 
  * Dearadh agus déanamh an chónra 
  * An corpán a ullmhú 

Féach ‘Tuilleadh eolais’ thíos chun teacht ar shonraí teagmhála
Stiúrthóireacht Mhuirí na hÉireann laistigh den Roinn Iompair.

##  Dí-adhlacadh

Is i gcúinsí diana amháin a tharlaíonn dí-adhlacadh. I measc na gcásanna inar
féidir corp a dhí-adhlacadh, tá an méid seo a leanas:

  * Má iarrann teaghlach an té atá básaithe an corp a aistriú chuig reilig eile 
  * Ar mhaithe le sláinte phoiblí (mar shampla, má bhíonn reilig á haistriú chuig áit eile) 
  * Nuair a ordaíonn cúirt corp a dhí-adhlacadh mar chuid d’imscrúdú coiriúil 

I gcónaí le linn an phróisis, tabharfar aird chuí ar mheas a léiriú don duine
marbh, do choirp adhlactha eile sa reilig agus cosnaítear príobháideachas
teaghlaigh agus cairde an té atá marbh.

##  Reachtaíocht

Tá na príomhrialacha maidir le reiligí leagtha amach sna Rialacha & Rialacháin
um Rialáil Reiligí 1888 agus sna rialacháin leasaitheacha ábhartha. Déanann
gach údarás áitiúil fodhlíthe maidir le rialáil reiligí ina gceantar.
Clúdaíonn siad ábhair éagsúla lena n-áirítear leithdháileadh, méid agus
ceannach láithreacha adhlactha, taifeadadh adhlacthaí, cothabháil clár
adhlacthaí, agus na ceanglais maidir le leaca uaighe agus leachtanna, chomh
maith le doimhneacht na n-adhlacthaí agus na chéad adhlacthaí.

Leasaíodh Rialacháin 1888 le Rialacháin Reiligí (Leasú) 2013 le ceadú
d’adhlacthaí gan chónraí i limistéar reilige atá sainithe go heisiach chun na
críche sin.

##  Tuilleadh eolais

Maidir le gach ábhar a bhaineann le láithreacha adhlactha nó reiligí i
gcoitinne, déan teagmháil le d'údarás áitiúil.

Le haghaidh tuilleadh eolais ar adhlacadh ar an bhfarraige, déan teagmháil le
Riarachán Muirí na hÉireann ag an seoladh seo a leanas:

[ Déan teagmháil le d’údarás áitiúil.
](http://www.environ.ie/en/LocalGovernment/LocalGovernmentAdministration/LocalAuthorities/)

_**Dáta an Leasaithe Deireanaigh:** 10 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/death/practical-
arrangements-after-a-death/burials-and-burial-
grounds/?utm_source=sharebutton_facebook) [
](https://twitter.com/intent/tweet/?text=Reilig%C3%AD&url=https://www.citizensinformation.ie/ga/death/practical-
arrangements-after-a-death/burials-and-burial-
grounds/?utm_source=sharebutton_twitter) [
](whatsapp://send?text=https://www.citizensinformation.ie/ga/death/practical-
arrangements-after-a-death/burials-and-burial-
grounds/?utm_source=sharebutton_whatsapp) [
](mailto:?subject=Reilig%C3%AD&body=https://www.citizensinformation.ie/ga/death/practical-
arrangements-after-a-death/burials-and-burial-
grounds/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Corp a thabhairt ar ais go hÉirinn chun é a adhlacadh nó a chréamadh_ ](/ga/death/practical-arrangements-after-a-death/bringing-a-body-to-ireland-for-burial-or-cremation/)

Nuair a fhaigheann duine bás thar lear is minic is deacair dul i ngreim le ba
cheart a dhéanamh. Léirítear na céimeanna anseo i dtaca le corp a thabhairt
abhaile chun é a adhlacadh nó a chréamadh bás agus ag fáil bháis sochraidí

  * [ _Seoladh corp as Éirinn le haghaidh adhlactha nó créamtha thar lear_ ](/ga/death/practical-arrangements-after-a-death/sending-a-body-from-ireland-for-burial-or-cremation-abroad/)

Sula seoltar marbhán as Éirinn tá foirmiúlachtaí áirithe a chaithfear a
leanúint.

  * [ _Local Authority Purchase and Renovation Loan_ ](/ga/housing/owning-a-home/help-with-buying-a-home/local-authority-purchase-and-renovation-loan/)

Government-backed mortgage and loan that helps you to buy and renovate a
derelict or uninhabitable home.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

