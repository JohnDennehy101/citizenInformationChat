English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Náisiúnta na hÉireann ](/ga/government-in-ireland/how-
government-works/) > [ Taifid agus staitisticí rialtais ](/ga/government-in-
ireland/how-government-works/government-records-and-statistics/) > Daonáireamh

#  Daonáireamh

  * Réamhrá 
  * Cén fáth a mbíonn daonáireamh ann 
  * Conas a dheantar an daonáireamh 
  * Torthaí an daonáirimh 
  * Daonáireamh 2022 
  * Tuilleadh faisnéise agus teagmhálacha 

##  Réamhrá

Is éard atá sa daonáireamh ná comhaireamh mionsonraithe ar gach duine atá ina
chónaí in Éirinn ar dháta áirithe.

Déantar é gach 5 bliana agus is í an [ Phríomh-Oifig Staidrimh (CSO)
](https://www.cso.ie/en/census/) a dhéanann é. Rinneadh an daonáireamh is
déanaí in 3 Aibreán 2022.

Faoin [ Acht Staidrimh
](http://www.irishstatutebook.ie/eli/1993/act/21/enacted/en/print) , caithfidh
gach duine sa Stát an fhoirm daonáirimh a chomhlánú nó a bheith cuimsithe ar
an bhfoirm daonáirimh.

##  Cén fáth a mbíonn daonáireamh ann

Deimhníonn an daonáireamh daonra an Stáit. Cuidíonn sé leis an [ Rialtas
](https://www.citizensinformation.ie/en/government_in_ireland/national_government/the_irish_government/)
freisin maidir le pleanáil a dhéanamh ar an gcaoi a gcuirtear seirbhísí poiblí
ar fáil do mhuintir an Stáit.

Cuimsíonn an fhoirm ceisteanna ar ábhair mar shampla aois, stádas pósta,
gnéas, áit bhreithe, gairm bheatha agus reiligiún. Úsáidtear na torthaí ansin
chun bonneagar a phleanáil i seirbhísí cosúil le hiompar poiblí, cúram
sláinte, tithíocht agus oideachas. Úsáideann údaráis áitiúla faisnéis
daonáirimh chun éileamh ar a gcuid seirbhísí agus áiseanna a thuar.

Braitheann líon na suíochán i nDáil Éireann ar thorthaí an daonáirimh freisin.
Faoin mBunreacht, ní mór TD a bheith ann do gach 20,000 go 30,000 duine. Tar
éis gach daonáirimh cuirtear Coimisiún Toghcheantair ar bun chun dáilcheantair
[ Dháil Éireann
](https://www.citizensinformation.ie/en/government_in_ireland/national_government/houses_of_the_oireachtas/dail_eireann.html)
agus [ Pharlaimint na hEorpa ](/ga/government-in-ireland/european-
government/eu-institutions/european-parliament/) a mheas.

##  Conas a dheantar an daonáireamh

Seachadann foirne áiritheoirí, nó maoirseoirí, foirm daonáirimh chuig gach
teaghlach sa Stát roimh oíche an daonáirimh. Seachadtar foirm freisin ag aon
réadmhaoin ina bhféadfadh duine a bheith inti oíche an daonáirimh.

Áirítear leis seo:

  * Óstáin 
  * Tithe Aíochta 
  * Ospidéil 
  * Longa 

Oíche an daonáirimh, caithfidh duine amháin i ngach teaghlach nó réadmhaoin
gach duine atá i láthair a chomhaireamh agus an fhoirm daonáirimh a chomhlánú.
Cuimsíonn sé seo cuairteoirí oíche agus iad siúd nach gcónaíonn ann de ghnáth.
Ní mór dearbhú ar gach foirm a shíniú freisin.

Mura mbeidh aon duine i láthair ar an oíche, cuir do áiritheoir ar an eolas le
do thoil agus tabharfaidh siad Foirm E duit le comhlánú. Tá an fhoirm ar fáil
i mBéarla agus i nGaeilge. Tá faisnéis faoin daonáireamh ar fáil i dteangacha
eile agus tá leaganacha inrochtana den fhoirm ar fáil má tá siad ag teastáil
uait.

Tar éis oíche an daonáirimh, fillfidh na háiritheoirí chun na foirmeacha
comhlánaithe a bhailiú.

Tá an t-eolas uile a thugtar i ndaonáireamh faoi rún agus ní féidir leis an
bPríomh-Oifig Staidrimh é a úsáid ach chun críocha staidrimh. Ní thaifeadtar
d’ainm ná do sheoladh ar aon bhunachar sonraí ríomhaire agus ní féidir le haon
eagraíocht eile an t-eolas a rochtain.

##  Torthaí an daonáirimh

Eisíodh [ torthaí achoimre dhaonáireamh 2022
](https://www.cso.ie/en/releasesandpublications/ep/p-cpsr/censusofpopulation2022-summaryresults/)
i mBealtaine 2023. Fuarthas amach gurbh é daonra na hÉireann ná 5,149,139. Ba
mhéadú 8% é seo ar dhaonáireamh 2016.

Le haghaidh tuilleadh eolais ar thorthaí daonáirimh roimhe seo, tabhair cuairt
ar [ Láithreán Gréasáin na Príomh-Oifige Staidrimh
](https://www.cso.ie/en/census/) .

##  Daonáireamh 2022

Tharla an daonáireamh is déanaí in Éirinn ar an 3 Aibreán 2022. Bhí sé seo
bliain níos déanaí ná mar a bhí beartaithe mar gheall ar COVID-19.

Tar éis próiseas comhairliúcháin agus suirbhé píolótach, d’fhógair an Phríomh-
Oifig Staidrimh go dtabharfaí isteach ocht gceist nua don chéad daonáireamh
eile.

Bainfidh siad le:

  * Foinsí fuinnimh in-athnuaite 
  * Rochtain ar an Idirlíon agus gléasanna 
  * Aláraim deataigh 
  * Caitheamh tobac 
  * Obair ón mbaile 
  * Obair Dheonach 
  * Cúram Leanaí 
  * Taisteal abhaile ón obair, ón scoil nó ón gcoláiste 

Aontaíodh athruithe freisin ar 25 cheist faoi mhíchumas, grúpaí eitneacha,
reiligiún agus an Ghaeilge atá ann cheana.

Áiríodh leis an daonáireamh in 2022 ceist ‘taisceadán todhchaí’ roghnach don
chéad uair. Chuir sé seo ar chumas an phobail teachtaireacht rúnda dá rogha
féin a scríobh a stórálfar go slán ar feadh 100 bliain.

##  Tuilleadh faisnéise agus teagmhálacha

Tá tuilleadh faisnéise ar fáil ar [ shuíomh Gréasáin na Príomh-Oifige
Staidrimh ](https://www.cso.ie/en/census/) .

###  Fiosrúcháin an Daonáirimh

An Phríomh-Oifig Staidrimh

An Phríomh-Oifig Staidrimh  
Bosca PO 2016  
Saorphost F4726  
An Sord  
Co. Átha Cliath  
K67 D2X4

**Lóghlao:** 0818 202204

**Láithreán Gréasáin:** [ https://www.census.ie/ ](https://www.census.ie/)

**R-phost:** [ census2022@cso.ie ](mailto:census2022@cso.ie)

_**Dáta an Leasaithe Deireanaigh:** 20 Meán Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/how-government-works/government-records-and-
statistics/census/?utm_source=sharebutton_facebook) [
](https://twitter.com/intent/tweet/?text=Daon%C3%A1ireamh&url=https://www.citizensinformation.ie/ga/government-
in-ireland/how-government-works/government-records-and-
statistics/census/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/how-government-works/government-records-and-
statistics/census/?utm_source=sharebutton_whatsapp) [
](mailto:?subject=Daon%C3%A1ireamh&body=https://www.citizensinformation.ie/ga/government-
in-ireland/how-government-works/government-records-and-
statistics/census/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Oifig an Ombudsman_ ](/ga/government-in-ireland/how-government-works/standards-and-accountability/office-of-the-ombudsman/)

Is é príomh dhualgas an Ombudsman fiosrú a dhéanamh ar aon ghearán a dhéanann
duine faoin tslí ar chaith eagraíocht phoiblí leis/léi.

  * [ _Cúirt Bhreithiúnais an Aontais Eorpaigh_ ](/ga/government-in-ireland/european-government/eu-institutions/european-court-of-justice/)

  * [ _An dlí agus íospartaigh choireanna_ ](/ga/justice/victims-of-crime/victims-and-the-law/)

Tá cur síos anseo ar an reachtaíocht a cuireadh i bhfeidhm le cosaint agus
tacaíocht a thabhairt d'íobartaigh choireanna.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

