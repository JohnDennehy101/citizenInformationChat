English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Scaradh, colscaradh agus díscaoileadh ](/ga/birth-
family-relationships/separation-and-divorce/) > Roghanna dlíthiúla tar éis
cliseadh pósta

#  Roghanna dlíthiúla tar éis cliseadh pósta

  * Réamhrá 
  * Roghanna dlíthiúla tar éis chliseadh an phósta 
  * Comhaontú idirscartha, idirscaradh breithiúnach agus colscaradh 
  * Leanaí 
  * Idirghabháil 
  * Tuilleadh eolais 

##  Réamhrá

Nuair a chliseann ar phósadh ar dtús, scarann go leor lánúin go
neamhfhoirmiúil agus maireann siad amach óna chéile. Bíonn tionchar ag
cliseadh pósta ar gach réimse de shaol duine agus téann mórchuid na ndaoine ar
aghaidh chun cheisteanna eatarthu a chinneadh nó a rialú i gcomhthéacs
dlíthiúil

##  Roghanna dlíthiúla tar éis chliseadh an phósta

Tá 3 bhealach éagsúla ann chun é seo a dhéanamh in Éirinn.

  * Más féidir le lánúin phósta nó páirtnéirí sibhialta na téarmaí ar a mbeidh siad ina gcónaí óna chéile a chomhaontú, féadfaidh siad [ comhaontú idirscartha ](/ga/birth-family-relationships/separation-and-divorce/separation-agreement/) a dhéanamh. 
  * Nuair nach féidir le lánúin na téarmaí faoina gcónóidh siad óna chéile a chomhaontú, is féidir le ceachtar páirtí iarratas a dhéanamh chuig na cúirteanna ar fhoraithne [ idirscaradh breithiúnach ](/ga/birth-family-relationships/separation-and-divorce/judicial-separation/) . 
  * Má tá cúirt sásta go gcomhlíontar coinníollacha áirithe, ceadóidh an chúirt foraithne [ colscartha ](/ga/birth-family-relationships/separation-and-divorce/divorce-decrees/) ag díscaoileadh an phósta. Díscaoileann foraithne colscartha an pósadh agus tugann sé deis don dá pháirtí athphósadh. 

I gcúinsí faoi leith, is féidir le cúirt [ ordú neamhní
](../civil_annulment/nullity_of_marriage.html) a cheadú. Sa chás seo tá an
chúirt ag rá nach raibh aon phósadh ann ariamh. Tá an dlí a bhaineann le
pósadh a chur ar neamhní fíorchasta, agus ní mór comhairle dlí a fháil i
gcónaí le cinneadh a dhéanamh an bhfuil cás ann iarratas ar an bpósadh a chur
ar neamhní a dhéanamh.  Níl aon stádas dleathúil ag ordú ón Eaglais
Chaitliceach pósadh a chur ar neamhní.

##  Comhaontú idirscartha, idirscaradh breithiúnach agus colscaradh

Cad í an difríocht idir comhaontú idirscartha, idirscaradh breithiúnach agus
colscaradh?

Socraítear comhaontú idirscartha trí chomhaontú idir na páirtithe, ach
ceadaíonn cúirt scaradh breithiúnach nó colscaradh. Díobh seo, ní
dhíscaoileann ach foraithne colscartha an pósadh agus tugann sé deis do gach
páirtí athphósadh.

##  Leanaí

Is comhchaomhnóirí a gcuid leanaí go huathoibríoch iad tuismitheoirí pósta. Ní
athraíonn idirscaradh nó colscaradh é seo. Mar sin féin, tá impleachtaí ag
idirscaradh agus colscaradh maidir le [ coimeád agus rochtain ar leanaí
](/ga/birth-family-relationships/separation-and-divorce/separation-and-
divorce-children/) , agus le cúrsaí airgeadais mar shampla [ cothabháil
](/ga/birth-family-relationships/separation-and-divorce/orduithe-cothabhala-
agus-comhaontuithe/) agus [ áras an teaghlaigh ](/ga/birth-family-
relationships/separation-and-divorce/family-and-shared-home/) .

##  Idirghabháil

Is éard ata in idirghabháil ná próiseas chun cabhrú le lánúineacha a bhfuil
idirscaradh nó colscaradh beartaithe acú, nó atá scartha cheana féin, a
gcomhaontú féin a shocrú, ag dul i ngleic le riachtanais agus leasanna gach
duine atá bainteach leis.

Cuidíonn idirghabháil leat cinntí a dhéanamh a oireann do do chúinsí. Má
bheartaíonn tú dul chun cúirte ina ionad, is é breitheamh a dhéanfaidh na
cinntí seo. Ní comhairleoireacht phósta ná seirbhís comhairle dlí í an
idirghabháil.

De réir an [ Achta Idirghabhála 2017
](http://www.irishstatutebook.ie/eli/2017/act/27/enacted/en/html) is ceanglas
é go gcaithfear idirghabháil a thairiscint do lánúin de rogha ar imeachtaí
cúirte. Má tá ionadaíocht dlí agat, ní mór dearbhú ó aturnae a bheith curtha
le haon iarratas cúirte ag deimhniú gur cuireadh ar an eolas tú faoi
idirghabháil de rogha ar dul chun cúirte.

##  Tuilleadh eolais

Cuireann an [ tSeirbhís Idirghabhála Teaghlaigh ](/ga/birth-family-
relationships/separation-and-divorce/family-mediation-separating-couples/)
seirbhís idirghabhála saor in aisce ar fáil a chuidíonn le lánúineacha atá i
mbun idirscartha comhoibriú lena chéile chun socruithe atá inghlactha don
bheirt a oibriú amach. Cuireann an Bord um Chúnaimh Dlíthiúil an tSeirbhís
Idirghabhála Teaghlaigh ar fáil.

[ Soláthraíonn Institiúid Idirghabhálaithe na hÉireann
](https://www.themii.ie/) liosta d’idirghabhálaithe creidiúnaithe
príobháideacha. Gearrann idirghabhálaithe príobháideacha táillí ar bhealaí
éagsúla (ráta laethúil/ráta in aghaidh na huaire/ráta comhréidh).

Tá cúnamh dlíthiúil agus comhairle ar fáil ón [ mBord um Chúnamh Dlíthiúil
](https://www.legalaidboard.ie/en/) i gcásanna dlí teaghlaigh do dhaoine a
shásaíonn tástáil acmhainne. Más mian leat seirbhísí [ aturnae
](/ga/justice/courtroom/solicitors/) a fhostú go príobháideach, coimeádann [
Dlí-Chumann na hÉireann ](https://www.lawsociety.ie/Find-a-Solicitor/) liosta
aturnaetha in Éirinn.

Is eagraíocht neamhspleách, dheonach é [ FLAC
](https://www.flac.ie/index.html) a bhfuil [ líonra clinicí comhairle dlí
](https://www.flac.ie/help/centres/) ar fud na tíre aige. Tá na clinicí seo
rúnda, saor in aisce agus oscailte do chách. Téigh i dteagmháil leis an [
Ionad Faisnéise do Shaoránaigh ](https://centres.citizensinformation.ie/) is
gaire duit chun eolas a fháil faoi sheirbhísí FLAC i do cheantar.

_**Dáta an Leasaithe Deireanaigh:** 18 Meitheamh 2021 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/separation-and-divorce/legal-options-following-marital-
breakdown/?utm_source=sharebutton_facebook) [
](https://twitter.com/intent/tweet/?text=Roghanna%20dl%C3%ADthi%C3%BAla%20tar%20%C3%A9is%20cliseadh%20p%C3%B3sta&url=https://www.citizensinformation.ie/ga/birth-
family-relationships/separation-and-divorce/legal-options-following-marital-
breakdown/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/separation-and-divorce/legal-options-following-marital-
breakdown/?utm_source=sharebutton_whatsapp) [
](mailto:?subject=Roghanna%20dl%C3%ADthi%C3%BAla%20tar%20%C3%A9is%20cliseadh%20p%C3%B3sta&body=https://www.citizensinformation.ie/ga/birth-
family-relationships/separation-and-divorce/legal-options-following-marital-
breakdown/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Stádas pósta agus Oidhreacht_ ](/ga/birth-family-relationships/married-couples/marital-status-and-inheritance/)

Braitheann do chearta oidhreachta ó do chéile/phairtí ar do stádas pósta.

  * [ _Cúnamh dlí sibhialta agus comhairle dlí_ ](/ga/justice/legal-aid-and-advice/comhairle-dhli-shibhialta-agus-cunamh-dlithiuil/)

Míniú ar chúnamh dlíthiúil sibhialta agus comhairle dlí agus na critéir
incháilitheachta chun leas a bhaint as.

  * [ _Ag cónaí le chéile agus pósadh: cad iad na difríochtaí dlíthiúla?_ ](/ga/birth-family-relationships/cohabiting-couples/legal-differences-between-cohabitation-and-marriage/)

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

