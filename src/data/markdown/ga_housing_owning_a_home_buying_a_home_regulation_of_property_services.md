English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Ag
ceannach tí ](/ga/housing/owning-a-home/) > [ Teach a cheannach
](/ga/housing/owning-a-home/buying-a-home/) > Gníomhairí eastáit, ceantálaithe
agus gníomhairí bainistíochta a rialáil

#  Gníomhairí eastáit, ceantálaithe agus gníomhairí bainistíochta a rialáil

  * Cad is soláthraithe seirbhísí maoine ann? 
  * Cé a rialaíonn soláthraithe seirbhísí maoine? 
  * Cad is ceadúnas PSRA ann? 
  * Soláthraí seirbhísí maoine a úsáid 
  * Gearán a dhéanamh faoi PSP agus cúiteamh a fháil 
  * Cad é an Clár na Léasanna Tráchtála? 
  * Cad é an Clár Praghsanna Réadmhaoine Cónaithe? 
  * Déan teagmháil leis an Údarás Rialála Seirbhísí Maoine 

##  Cad is soláthraithe seirbhísí maoine ann?

Is éard is soláthraithe seirbhíse maoine (PSPanna) daoine nó cuideachtaí a
bhfuil baint acu le:

  * Maoin seachas talamh a dhíol ar cheant 
  * Talún a cheannach, a dhíol nó a ligean amach 
  * Seirbhísí bainistíochta réadmhaoine 

I measc PSPanna tá ceantálaithe, gníomhairí eastáit, gníomhairí ligin agus
gníomhairí bainistíochta.

##  Cé a rialaíonn soláthraithe seirbhísí maoine?

Tá an tÚdarás Rialála Seirbhísí Maoine (PSRA) freagrach as soláthraithe
seirbhísí maoine in Éirinn a cheadúnú agus a rialáil.

Tá an PRSA freagrach freisin as:

  * Gearáin ó thomhaltóirí a imscrúdú agus córas cúiteamh a reáchtáil 
  * Caighdeáin a leagan síos agus a fhorfheidhmiú maidir le seirbhísí maoine a sholáthar 
  * Ciste cúitimh a choinneáil 
  * An Clár Praghsanna Réadmhaoine Cónaithe a chothabháil 
  * An Clár Léasa Tráchtála a Chothabháil 
  * An Clár Soláthraithe Seirbhíse Maoine Ceadúnaithe a chothabháil 

##  Cad is ceadúnas PSRA ann?

Is ceadúnas é ceadúnas PSRA a dheonaíonn an PSRA do Sholáthraí Seirbhíse
Maoine (PSP). Caithfidh ceadúnas PSRA a bheith ag gach PSP. Ní féidir le PSP
ach an tseirbhís nó na seirbhísí lena bhfuil sé ceadúnaithe a sholáthar.
Coinníonn agus foilsíonn an PSRA clár de na soláthraithe seirbhísí maoine
ceadúnaithe go léir.

Tá ainm, uimhir, cineál ceadúnais agus suíomh gach soláthraí seirbhísí maoine
liostáilte ar a gclár.

Tá 4 chineál ceadúnais éagsúla ann:

  * **Cineál A** \- Maoin seachas talamh a chur ar cheant (mar shampla, mín-ealaín, seandachtaí, ainmhithe) 
  * **Cineál B** – Talamh a cheannach (trí cheant nó trí chonradh príobháideach lena n-áirítear foirgnimh). 
  * **Cineál C** – Talamh a ligean (foirgnimh san áireamh) 
  * **Cineál D** \- Seirbhísí bainistíochta réadmhaoine 

Féadfaidh PSPanna iarratas a dhéanamh ar a gceadúnais ar líne ag Licenses.ie.
Tá ceadúnais bailí ar feadh bliana, agus caithfear iad a athnuachan go
bliantúil.

D’fhoilsigh an PRSA Treoir maidir le bheith i do sholáthraí seirbhísí maoine
ceadúnaithe chun cabhrú le PSPanna na riachtanais a bhaineann le bheith
ceadúnaithe agus conas na foirmeacha iarratais a chomhlánú a thuiscint.

**Conas a bheidh a fhios agam an bhfuil PSPanna ceadúnaithe?**

Má tá tú chun PSP a úsáid, ba cheart duit a sheiceáil go bhfuil an PSP
ceadúnaithe ag an PSRA. Is féidir leat é seo a dhéanamh trí:

  * Clár na Soláthraithe Seirbhíse Maoine Ceadúnaithe a Sheiceáil 
  * Cárta ceadúnais PSRA an tsoláthraí seirbhísí maoine a lorg 
  * Ceadúnas gnó an PSRA a lorg, a chaithfidh a bheith ar taispeáint in oifig an PSP nó ag ceant 

Bíonn cosaint thomhaltóra agat má úsáideann tú PSP ceadúnaithe. Tá sé
mídhleathach seirbhís réadmhaoine a sholáthar gan cheadúnas. Tá PSPanna a
bhraitear a bheith ag trádáil gan ceadúnas faoi réir:

  * Smachtbhannaí 
  * Fíneála 
  * Príosúnachta 

Má cheapann tú go bhfuil PSP ag soláthar seirbhíse maoine gan cheadúnas ba
chóir duit é seo a thuairisciú don PRSA ag info@psr.ie.

##  Soláthraí seirbhísí maoine a úsáid

Tá [ treoir úsáideach ag an PSRA maidir le húsáid PSPanna in Éirinn (pdf)
](https://www.psr.ie/wp-content/uploads/2019/09/Guide-for-Users-of-Property-
Services-Providers-April-2017.pdf) . Tá comhairle ar PSPanna agus ar na
seirbhísí a sholáthraíonn siad ar fáil sa Treoir d’úsáideoirí soláthraithe
seirbhísí maoine in Éirinn. Tá eolas sa treoir seo faoi na rudaí a mbeifeá ag
súil leo agus PSP ceadúnaithe á úsáid. Ba cheart do PSPanna iad féin a iompar
go gairmiúil agus iad ag soláthar a gcuid seirbhísí agus faoi na rialacháin
agus an Cód Cleachtais atá leagtha amach don tionscal.

Nuair a úsáideann úinéir réadmhaoine PSP chun réadmhaoin a dhíol, a ligean nó
a bhainistiú, ní mór don PSP Comhaontú Seirbhísí Maoine (PSA) nó Litir
Chomhaontaithe (LOE) a thabhairt dó/di.

Más úinéir réadmhaoine thú agus má úsáideann tú PSP chun réadmhaoin a dhíol, a
ligean ar cíos nó a bhainistiú, ní mór don PSP Litir Rannpháirtíochta (LOE) a
thabhairt duit, ar a dtugtar [ Comhaontú Seirbhísí Maoine (PSA)
](https://www.psr.ie/licensees/letters-of-engagement/) .

Is conradh comhaontaithe idir an PSP agus a chliant é an PSA nó LOE. Ba cheart
go dtabharfadh an doiciméad breac-chuntas soiléir ar na seirbhísí réadmhaoine
atá á soláthar agus ar na costais go léir atá i gceist. Is conradh dlíthiúil
agus ceangailteach é PSA nó LOE idir an gníomhaire agus a chliant.

Tá tuilleadh eolais agus sampla de chomhaontú seirbhísí Maoine (PSA) nó litir
chomhaontaithe (LOE) ar fáil ar shuíomh gréasáin an PSRA.

##  Gearán a dhéanamh faoi PSP agus cúiteamh a fháil

Is féidir le duine ar bith gearán a dhéanamh i gcoinne PSP ceadúnaithe maidir
le hiompar míchuí, a tharla nuair a bhí an PSP ag soláthar seirbhíse maoine.
Ba cheart na gearáin seo a dhéanamh i scríbhinn chuig an PSRA.

Tá íoschaighdeáin (pdf) agus Cód Cleachtais (pdf) ann a mhíníonn conas ba
chóir do PSPanna iad féin a iompar agus a gcuid seirbhísí á soláthar, agus
úsáidtear iad seo agus gearáin á n-imscrúdú.

Tá eolas faoin gcaoi a ndéantar gearáin a imscrúdú, agus conas an fhoirm
ghearáin a úsáid ar fáil ar shuíomh gréasáin PRSA.

Riarann an PRSA ciste cúitimh, atá á mhaoiniú ag earnáil na seirbhísí maoine.
Soláthraíonn an ciste seo cúiteamh do dhaoine a d’úsáid PSP ceadúnaithe agus a
thabhaigh caillteanais mar gheall ar mhímhacántacht PSP ceadúnaithe.

D’fhonn éileamh a dhéanamh ar chúiteamh, caithfidh ceadúnas bailí a bheith ag
an PSP ceadúnaithe nuair a soláthraíodh an tseirbhís réadmhaoine.

Le haghaidh tuilleadh sonraí ar an bpróiseas chun éileamh a dhéanamh, léigh
treoir an PSRA maidir le héileamh a dhéanamh.

##  Cad é an Clár na Léasanna Tráchtála?

Coinníonn agus foilsíonn an PSRA Clár na Léasanna Tráchtála, ina bhfuil eolas
faoi gach léas tráchtála a rinneadh ó 1 Eanáir 2010. Áirítear ar léasanna
tráchtála:

  * Léasanna oifige 
  * Léasanna mmiondíola 
  * Léasanna tionsclaíocha 
  * An chuid is mó léasanna talmhaíochta nó talún 

Déanta na fírinne, is léasanna tráchtála iad beagnach gach léas ina n-íoctar
dleacht stampa leis na Coimisinéirí Ioncaim.

Caithfidh aon tionónta (duine, cuideachta, eagraíocht nó comhlacht poiblí) a
bhfuil léas tráchtála acu Tuairisceán Léas Tráchtála a dhéanamh ar an PSRA
agus léas nua á thosú. Is riachtanas reachtúil é seo. Is féidir Tuairisceán
Léasa Tráchtála a dhéanamh saor in aisce tríd an bhfoirm ar líne seo a úsáid.

Is é aidhm Chlár na Léasanna Tráchtála trédhearcacht a sholáthar don mhargadh
cíosa tráchtála. D’fhéadfadh sé a bheith cabhrach má tá tú ar tí léas
tráchtála a chomhaontú, toisc go go bhfuil tú in ann costas léasanna
comhchosúla a fheiceáil.

Tá [ bileog fíricí ag an PSRA ar an bhFoirm Tuairisceáin Léasa Tráchtála (pdf)
](https://www.psr.ie/wp-content/uploads/2021/09/Commercial-Leases-Fact-
Sheet.pdf) .

Téigh i dteagmháil le hAonad Léasanna Tráchtála an PSRA ar commlease@prsa.ie
chun tuilleadh eolais a fháil maidir le tuairisceán a dhéanamh.

##  Cad é an Clár Praghsanna Réadmhaoine Cónaithe?

Coinníonn agus foilsíonn an PSRA an [ Clár Praghsanna do Mhaoin Chónaithe
](https://www.propertypriceregister.ie/website/npsra/pprweb.nsf/page/ppr-home-
en) , a chuimsíonn faisnéis ar gach maoin chónaithe a ceannaíodh in Éirinn ón
1 Eanáir 2010 i leith. Áirítear sa chlár an fhaisnéis seo a leanas faoi gach
maoin chónaithe a díoladh:

  * Dáta díola 
  * Praghas na maoine 
  * Seoladh na maoine 

Déantar an Clár a thiomsú ag úsáid dearbhuithe dleachta stampa do na
Coimisinéirí Ioncaim, agus níl sé beartaithe le bheith mar innéacs praghsanna
réadmhaoine.

##  Déan teagmháil leis an Údarás Rialála Seirbhísí Maoine

###  An tÚdarás Rialála Seirbhísí Maoine

An tÚdarás Rialála Seirbhísí Maoine

Foirgnimh na Mainistreach

Bóthar na Mainistreach

An Uaimh

Co. na Mí

C15 K7PY

Teil: (046) 903 3800

Íosghlao: 1890 252 712

Facs: (046) 903 3888

Láithreán Gréasáin: https://www.psr.ie

Email: info@psr.ie

Page edited: 12 May 2021

_**Dáta an Leasaithe Deireanaigh:** 12 Bealtaine 2021 _

[
](https://facebook.com/sharer/sharer.php?u=https://www.citizensinformation.ie/ga/housing/owning-
a-home/buying-a-home/regulation-of-property-
services/?utm_source=sharebutton_facebook) [
](https://twitter.com/intent/tweet/?text=Gn%C3%ADomhair%C3%AD%20east%C3%A1it%2C%20ceant%C3%A1laithe%20agus%20gn%C3%ADomhair%C3%AD%20bainist%C3%ADochta%20%20a%20rial%C3%A1il&url=https://www.citizensinformation.ie/ga/housing/owning-
a-home/buying-a-home/regulation-of-property-
services/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/owning-a-
home/buying-a-home/regulation-of-property-
services/?utm_source=sharebutton_whatsapp) [
](mailto:?subject=Gn%C3%ADomhair%C3%AD%20east%C3%A1it%2C%20ceant%C3%A1laithe%20agus%20gn%C3%ADomhair%C3%AD%20bainist%C3%ADochta%20%20a%20rial%C3%A1il&body=https://www.citizensinformation.ie/ga/housing/owning-
a-home/buying-a-home/regulation-of-property-
services/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Rialú seirbhísí poist agus cumarsáid leictreonach_ ](/ga/consumer/phone-internet-tv-and-postal-services/regulation-of-postal-services-phone-internet-radion-and-tv/)

Rialaíonn an Coimisiún um Rialáil Cumarsáide (ComReg) earnáil na cumarsáide
leictreonaí in Éirinn. Faigh tuilleadh faisnéise faoin gcaoi a gcosnaíonn sé
tomhaltóirí, a chothaíonn sé iomaíocht agus a spreagann nuálaíocht.

  * [ _Rialú seirbhísí cónaithe do dhaoine faoi mhíchumas_ ](/ga/health/health-services/health-services-for-people-with-disabilities/regulation-residential-care-people-with-disabilities/)

Ní foláir go sásaíonn na seirbhísí cónaitheacha do dhaoine le míchumais
caighdeáin áirithe. Is é an tÚdarás um Fhaisnéis agus Cáilíocht Sláinte (HIQA)
a bhíonn freagrach as a gclárúchán agus a gcigireacht.

  * [ _Cearta maoine agus cliseadh ar chaidreamh_ ](/ga/birth-family-relationships/problems-in-marriages-and-other-relationships/property-rights-and-the-breakdown-of-a-cohabiting-relationship/)

Pléann an cháipéis seo cibé an bhfuil aon chearta maoine ag céilí agus
comhchónaitheoirí, tar éis cliseadh ar a gcaidreamh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

