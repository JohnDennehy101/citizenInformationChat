English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachais speisialta acu ](/ga/education/special-
education-needs/) > Oideachas riachtanas speisialta i mbunscoileanna

#  Oideachas riachtanas speisialta i mbunscoileanna

  * Reamhrá 
  * Múinteoirí oideachais speisialta 
  * Cúntóirí riachtanas speisialta 
  * Clár Teagaisc Bhaile 
  * Clár Oideachais Iúil 
  * Scéim Theanga Chomharthaíochta nah Éireann (TCÉ) 
  * Seirbhís Múinteora Cuartaíochta 
  * Tacaíochtaí eile 
  * Tuilleadh eolais 

##  Reamhrá

Is féidir le leanaí a bhfuil [ riachtanais speisialta oideachais
](/ga/education/special-education-needs/special-education/) acu a bheith i
ngnáthranganna i mbunscoileanna den phríomhshruth nó i ranganna speisialta sna
scoileanna seo. Is féidir leo tacaíocht oideachasúil bhreise a fháil ó
mhúinteoirí tacaíochta foghlamtha agus ó mhúinteoirí acmhainne agus tacaíocht
cúraim ó chúntóirí riachtanas speisialta (SNAs).

##  Múinteoirí oideachais speisialta

####  Múinteoirí oideachais speisialta a leithdháileadh ar scoileanna

Deimhnítear líon na múinteoirí oideachais speisialta a leithdháiltear ar scoil
de réir mhéid na scoile agus a próifíle oideachais.

Bunaítear próifíl oideachais scoile, tríd is tríd, ar an líon scoláirí ag a
bhfuil riachtanais speisialta oideachais, torthaí tástálacha caighdeánaithe
agus comhthéacs sóisialta na scoile, agus aird ar mhíbhuntáiste agus inscne.

Aithníonn sé go dteastaíonn leithdháileadh ó gach scoil do thacaíocht
riachtanas speisialta, ach cuireann sé leithdháileadh céimithe ar fáil a
chuireann san áireamh an leibhéal iarbhír riachtanais i ngach scoil.

Cuirtear na hacmhainní riachtanacha ar fáil do scoileanna anois roimh ré chun
gur féidir leanaí a bhfuil riachtanais speisialta oideachais acu a rollú
isteach i scoileanna agus chun gur féidir leo teacht ar na tacaíochtaí breise
múinteoireachta a theastaíonn uathu.

Is féidir teacht ar bhreis faisnéise in [ Ciorclán 0013/2017
](https://www.education.ie/en/Circulars-and-Forms/Active-
Circulars/cl0013_2017.pdf) agus [ Ciorclán 0002/2024
](https://www.gov.ie/pdf/?file=https://assets.gov.ie/282686/7944731c-b15e-4a98-b76a-b06d899e4789.pdf#page=null)
na Roinne Oideachais.

####  Múinteoirí oideachais speisialta a sholáthar do scoláirí

Bíonn leithdháileadh múinteoirí oideachais speisialta ag gach scoil ar féidir
leo iad a úsáid chun tacaíocht bhreise a thabhairt do leanaí óna dteastaíonn
sé. Cuirtear tacaíocht ar fáil agus aird á tabhairt ar riachtanais foghlama
linbh. Níl sé bunaithe a thuilleadh ar mhíchumas ar leith a dhiagnóisiú.

Is féidir an mhúinteoireacht bhreise a chur ar fáil sa seomra ranga nó i
ngrúpaí beaga ar leith. B’fhéidir go dteastóidh múinteoireacht bhreise duine
ar dhuine ó roinnt scoláirí ar feadh tréimhse shonraithe.

Ullmhaíodh [ treoirlínte do bhunscoileanna chun tacú le daltaí a bhfuil
riachtanais speisialta oideachais acu ](http://www.education.ie/en/The-
Education-System/Special-Education/Guidelines-for-Primary-Schools-Supporting-
Pupils-with-Special-Educational-Needs-in-Mainstream-Schools.pdf) chun cabhrú
le scoileanna daltaí a shainaithint a dteastaíonn tacaíocht uathu agus chun
cláir saincheaptha aonair foghlama a phleanáil.

Níl ar thuismitheoirí ná caomhnóirí measúnuithe a aimsiú nó íoc astu a
thuilleadh dá leanbh chun tacaíocht bhreise mhúinteoireachta ar scoil agus níl
ar scoileanna fanacht leis na measúnuithe seo chun tacaíocht bhreise
mhúinteoireachta a thabhairt do leanaí a theastaíonn uathu.

Soláthraíonn an Roinn Oideachais [ faisnéis do thuismitheoirí agus caomhnóirí
ar conas is féidir le do leanbh tacaíocht bhreise mhúinteoireachta a fháil ar
scoil (pdf) ](https://www.education.ie/en/The-Education-System/Special-
Education/a-new-model-for-allocating-special-education-teachers-to-mainstream-
schools.pdf) .

####  Má tá buarthaí ort faoin leibhéal tacaíochta atá á thabhairt do do
leanbh

Má tá buarthaí ort faoin leibhéal tacaíochta atá á thabhairt do do leanbh, ba
cheart duit plé a dhéanamh air seo ar dtús le múinteoir ranga nó múinteoir
oideachais speisialta do linbh. D’fhéadfá na saincheisteanna seo a phlé le
príomhoide na scoile agus, más gá, le Cathaoirleach do Bhoird Bhainistíochta
níos déanaí má leanann buarthaí a bheith ort.

Tá leithdháileadh múinteoirí oideachais speisialta á gcur ar fáil ar an mbunús
nach ndiúltófar rollú do leanbh ar bith ar an mbunús nach bhfuil dóthain
acmhainní múinteoireachta ag an scoil chun freastal ar riachtanais an linbh
sin. Má dhiúltaítear do leanbh a rollú i scoil, [ is féidir leat an cinneadh
seo a achomharc le Coiste Achomhairc Alt 29.
](https://www.education.ie/en/Parents/Services/Appeal-against-Permanent-
Exclusion-Suspension-or-Refusal-to-Enrol/)

##  Cúntóirí riachtanas speisialta

Leithdháiltear cúntóirí riachtanas speisialta (CRSanna) ar scoileanna chun
oibriú le scoláirí a bhfuil riachtanais chúraim ar leith acu. Cuireann siad
tacaíocht chúraim neamh-mhúinteoireachta ar fáil dóibh.

Tacaíonn CRSanna le daltaí a bhfuil riachtanais chúraim acu a eascraíonn as
míchumas, deacrachtaí iompraíochta nó saincheist shuntasach leighis.
D’fhéadfaí a áireamh leis seo lagú suntasach ar fheidhm fhisiciúil nó
chéadfach nó nuair a chruthaíonn a n-iompar baol dóibh féin nó do dhaltaí
eile.

I measc riachtanais dalta, d’fhéadfadh idir cúntóir a bheith ag teastáil uathu
ar feadh cúpla uair an chloig gach seachtain (mar shampla, chun cabhrú le bia
a thabhairt dóibh, a n-éadaí a athrú nó iad a thabhairt chuig an leithreas),
agus cúntóir lánaimseartha a bheith ag teastáil uathu.

Is féidir le CRSanna oibriú le breis agus leanbh amháin agus is féidir leo
oibriú ar bhonn páirtaimseartha, chomh maith.

Tugann an Roinn faisnéis bhreise faoin [ Scéim Cúntóirí Riachtanas Speisialta
i gCiorclán 0030/2014 (pdf) ](http://www.education.ie/en/Circulars-and-
Forms/Active-Circulars/cl0030_2014.pdf) .

D’fhoilsigh an Chomhairle Náisiúnta um Oideachas Speisialta (an CNOS) leabhrán
faisnéise do thuismitheoirí, Leanaí a bhfuil Riachtanais Speisialta Oideachais
acu (pdf).

##  Clár Teagaisc Bhaile

Cuireann an [ Clár Teagaisc Bhaile
](http://www.education.ie/en/Parents/Services/Home-Tuition/) maoiniú ar fáil
chun oideachas a chur ar fáil sa bhaile do leanaí nach bhfuil (ar réimse
cúiseanna amhail tinneas ainsealach) in ann freastal ar scoil. Tá an scéim ar
fáil do leanaí atá ag fanacht le socrúchán oiriúnach oideachasúil atá luath-
idirghabhála ag teastáil uathu.

##  Clár Oideachais Iúil

Is socrú maoinithe é Clár Oideachais Iúil chun oideachas riachtanas speisialta
a chur ar fáil i mí Iúil. Is féidir le scoileanna speisialta agus scoileanna
den phríomhshruth a bhfuil ranganna speisialta acu ag freastal ar leanaí a
bhfuil uathachas orthu a roghnú a seirbhísí oideachais a shíneadhi rith mhí
Iúil. Tá Clár Iúil ar fáil chomh maith do leanaí a bhfuil míchumas
tromchúiseach/domhain foghlama orthu. Clúdaíonn an maoiniú iompar agus
seirbhísí coimhdirí do na leanaí.

Tá [ tuilleadh eolais ar Chlár Oideachais Iúil
](http://www.education.ie/ga/Tuismitheoirí/Seirbhísí/Soláthar-Iúil/Soláthar-
Iúil.html) ar fáil sa suíomh gréasáin na Ranna Oideachais .

Mura bhfuil scoileanna páirteach sa Chlár Oideachais Iúil, tairgtear teagasc
baile mar mhalairt do na daltaí a bheadh ag freastal ar scoileanna den chineál
sin de ghnáth.

##  Scéim Theanga Chomharthaíochta nah Éireann (TCÉ)

Tá scéim TCÉ do leanaí atá Bodhar agus ag freastal ar an mbunscoil, an iar-
bhunscoil nó ar scoil speisialta agus arb é a bpríomh-mhodh cumarsáide Teanga
Chomharthaíochta na hÉireann a úsáid. Caithfidh go bhfuil leanaí ag freastal
ar scoil aitheanta.

Cuirfidh an scéim 2 chlár ar fáil:

  * Saintacaíocht dhian ionscoile TCÉ do scoláirí aonair chun cabhrú leo teacht ar mhúineadh agus ar fhoghlaim. 
  * Oiliúint agus tacaíocht don scoil agus don fhoireann le cumarsáid a dhéanamh trí úsáid a bhaint as TCÉ 

Déanfaidh an Chomhairle Náisiúnta um Oideachas Speisialta (an CNOS) bainistiú
ar an scéim.

##  Seirbhís Múinteora Cuartaíochta

Cuireann an  tseirbhís múinteora cuartaíochta  seirbhís teagaisc agus
tacaíochta ar fáil do leanaí a bhfuil deacrachtaí acu de thoradh deacrachtaí
éisteachta nó lagú radhairc.

##  Tacaíochtaí eile

####  **Neamhordaithe cainte agus teanga**

Tá ranganna speisialta do leanaí a bhfuil sain-neamhordaithe cainte agus
teanga orthu ceangailte le bunscoileanna den phríomhshruth. B’fhéidir go
mbeadh daltaí a chomhlíonann critéir shainiúla incháilithe do ranganna den
chineál sin. Leagann ciorclán na Roinne Oideachais [ 0038/2007
](http://www.education.ie/en/Circulars-and-Forms/Active-
Circulars/cl0038_2007.doc) amach na Critéir le haghaidh Cláraithe i Ranganna
Speisialta do Dhaltaí le Sain-neamhoird Cainte agus Teanga.

Is féidir le scoileanna iarratais a dhéanamh chuig an Eagraí Riachtanas
Speisialta Oideachais chun na ranganna a bhunú. Caithfidh scoileanna ar a
laghad 5 dhalta incháilithe a bheith acu d’fhonn rang a choinneáil. Sanntar
múinteoir lánaimseartha do gach rang speisialta agus is é an cóimheas daltaí
le múinteoir ná 7:1. Is féidir le daltaí incháilithe suas le 2 bhliain a
chaitheamh i rang speisialta. Íoctar deontas caipitíochta méadaithe maidir le
gach dalta atá cláraithe sna ranganna seo.

Maoiníonn Feidhmeannacht na Seirbhíse Sláinte soláthar seirbhísí teiripe
cainte agus teanga.

Má tá rang den chineál seo ann agus áiteanna saora ann, b’fhéidir go
dtairgeofaí na háiteanna seo d’uasmhéid de 2 dhalta nach gcomhlíonann na
critéir incháilithe ach a bhainfeadh tairbhe as a bheith cláraithe sa rang.
Caithfidh sé seo a bheith tacaithe ag moladh ó theiripeoir cainte agus teanga
agus/nó ó shíceolaí.

Go ginearálta, tá leanbh atá incháilithe do shocrúchán i rang speisialta
incháilithe chomh maith do [ iompar saor ](/ga/education/special-education-
needs/school-transport-for-children-with-special-needs/) chuig an rang is
cóngaraí dóibh.

Tá daltaí a chomhlíonann na critéir do ranganna ach nach bhfuil rang
speisialta ar fáil dóibh incháilithe do thacaíocht bhreise teagaisc. Is féidir
iarratas a dhéanamh ar an tacaíocht seo leis an SENO – féach 'Conas a
dhéanfaidh mé iarratas' thíos.

B’fhéidir go mbeadh daltaí a bhfuil miondeacrachtaí cainte agus teanga acu
incháilithe do thacaíocht teagaisc ó chionroinnt ghinearálta acmhainní
teagaisc na scoile mar a chuirtear síos thuas.

####  **Uathachas**

Is féidir le leanaí ar speictream an uathachais úsáid a bhaint as oideachas
riachtanas speisialta ar an dóigh chéanna le leanaí eile a bhfuil riachtanais
speisialta acu. Tá forálacha sainiúla eile ann dóibh.

Tá roinnt ranganna speisialta ann do leanaí a bhfuil uathachas orthu atá
ceangailte le scoileanna speisialta agus príomhshrutha chomh maith le ranganna
speisialta éagsúla do leanaí a bhfuil Siondróm Asperger orthu. Tá rang luath-
idirghabhála atá ceangailte le bunscoileanna áirithe do leanaí aois réamscoile
atá ar speictream an uathachais

Cuireann an Clár Teagaisc Bhaile maoiniú ar fáil chun oideachas ar fáil sa
bhaile do leanaí réamhscoile ar speictream an uathachais a bhfuil luath-
idirghabháil ag teastáil uathu. Tá deontas 10 n-uaire oideachais sa bhaile sa
tseachtain do leanaí ó 2½ go 3 bliana d'aois agus 20 uair sa tseachtain do
leanaí os cionn 3 bliana d'aois. Má tá áit sa scoil nó luathoideachas ar fáil
don leanbh, ní bheidh aon mhaoine soláthartha.

Tá líon áis neamhspleácha a sholáthraíonn modheolaíocht shainiúil d’anailís
fheidhmeach iompraíochta (ABA). D’aithníodh na háiseanna seo mar scoileanna
speisialta i 2010.

####  **Disléicse**

Tá 4 scoil speisialta agus rang speisialta ceangailte le gnáth-bhunscoileanna
áirithe a thugann tacaíocht shainiúil do riachtanais leanaí a bhfuil disléicse
orthu. Tá cóimheas laghdaithe daltaí le múinteoir de 9:1 agus leibhéal
ardaithe de dheontas caipitíochta.

####  **Lagú éisteachta**

Tá 3 scoil speisialta ann agus rang speisialta do leanaí a bhfuil lagú
éisteachta orthu ceangailte le scoileanna príomhshrutha áirithe. Tá cóimheas
daltaí le múinteoir de 7:1 sna ranganna speisialta seo. Tá teanntaíocht
mhéadaithe agus cúnamh deontais ann le haghaidh trealaimh speisialta.

Tá Scéim Tacaíochta Teanga Chomharthaíochta na hÉireann teagaisc bhaile
seachtainiúil do leanaí bodhra réamhscoile agus do leanaí bodhara a théann ar
scoil d’fhonn oiliúint a chur ar fáil do na leanaí seo, dá siblíní agus dá
dtuismitheoirí i dTeanga Chomharthaíochta na hÉireann.

####  **Tacaíochtaí altranais chun freastal ar scoil**

Don scoilbhliain 2022-2023, reáchtálfar scéim phíolótach nua chun tacaíochtaí
altranais a chur i bhfeidhm ionas gur féidir le leanaí a bhfuil riachtanais
chasta chúram sláinte acu freastal ar scoil. Faigh tuilleadh eolais faoi
iarratas a dhéanamh ar an scéim phíolótach.

##  Tuilleadh eolais

Má tá riachtanais speisialta oideachais ag do leanbh, ba cheart caint leis an
príomhoide scoile faoin oideachas oiriúnach le riachtanais speisialta do
linbh. Is féidir leat plé a dhéanamh le d' [ Eagraí Riachtanas Speisialta
Oideachais ](http://ncse.ie/faqs) faoi na tacaíochtaí fhoglama nó acmhainní
breise atá ar fáil.

Ba cheart do scoileanna iarratas a dhéanamh chuig an Chomhairle Náisiúnta um
Oideachas Speisialta (CNOS) a dhéanann riarachán agus a phróiseálann iarratais
ar acmhainní oideachais speisialta ag úsáid a ghréasán d’Eagraithe Riachtanas
Speisialta Oideachais (SENOs).

Tá [ foirmeacha iarratais d’acmhainní speisialta oideachais
](http://ncse.ie/for-schools) agus [ liosta d’Eagraith Riachtanas Speisialta
Oideachais ](https://ncse.ie/special-educational-needs-organiser-seno) ar fáil
ar shuíomh gréasáin an CNOS

Tá foirmeacha iarratais don [ Chlár Teagaisc Bhaile
](http://www.education.ie/ga/Tuismitheoirí/Seirbhísí/Teagasc-Baile/Ciorclain-
agus-Iarratais.html) ar fáil ar láithreán gréasáin na Roinne Oideachais .

Tá [ foirmeacha iarratais (pdf) don Chlár Oideachais Iúil a bhaineann le baile
](http://www.education.ie/ga/Tuismitheoirí/Seirbhísí/Soláthar-Iúil/Soláthar-
Iúil.html) ar fáil ar láithreán gréasáin na Roinne.

Féadfaidh tú eolas a fháil faoi [ iarratas a dhéanamh ar an scéim phíolótach
tacaíochtaí altranais chun freastal ar scoil
](https://www.gov.ie/en/publication/cf321-national-nursing-pilot-for-children-
with-complex-healthcare-needs-pilot-scheme/) .

###  An Chomhairle Náisiúnta um Oideachas Speisialta

1-2 Sráid an Mhuilinn  
Baile Átha Troim,  
An Mhí  
C15 P2KC  
Éire

**Teil:** (01) 6033200

**Láithreán Gréasáin:** [ http://www.ncse.ie/ ](http://www.ncse.ie/)

_**Dáta an Leasaithe Deireanaigh:** 8 Feabhra 2024 _

[
](https://facebook.com/sharer/sharer.php?u=https://www.citizensinformation.ie/ga/education/special-
education-needs/special-needs-education-primary-
schools/?utm_source=sharebutton_facebook) [
](https://twitter.com/intent/tweet/?text=Oideachas%20riachtanas%20speisialta%20i%20mbunscoileanna&url=https://www.citizensinformation.ie/ga/education/special-
education-needs/special-needs-education-primary-
schools/?utm_source=sharebutton_twitter) [
](whatsapp://send?text=https://www.citizensinformation.ie/ga/education/special-
education-needs/special-needs-education-primary-
schools/?utm_source=sharebutton_whatsapp) [
](mailto:?subject=Oideachas%20riachtanas%20speisialta%20i%20mbunscoileanna&body=https://www.citizensinformation.ie/ga/education/special-
education-needs/special-needs-education-primary-
schools/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Oideachas riachtanas speisialta: oideachas iarbhunscoile_ ](/ga/education/special-education-needs/post-primary-education-for-students-with-special-needs/)

Cur síos ar oideachas iarbhunscoile do mhic léinn atá faoi mhíchumas agus a
bhfuil riachtanais speisialta oideachais acu.

  * [ _Oideachas riachtanas speisialta_ ](/ga/education/special-education-needs/special-education/)

Déanann an doiciméad seo cur síos ar na socruithe speisialta d’oideachas
leanaí a bhfuil riachtanais speisialta oideachais acu.

  * [ _An dlí ar riachtanais speisialta oideachais gan chostas_ ](/ga/education/special-education-needs/an-dli-ar-riachtanais-oideachais-speisialta/)

Clúdaíonn an leathanach seo an dlí a chlúdaíonn riachtanais speisialta
oideachais. Tá sé seo casta agus tá sé scaipthe ar fud Bhunreacht na hÉireann
agus píosaí eile reachtaíochta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

