English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ Córas na
gCúirteanna ](/ga/justice/courts-system/) > An Chúirt Leanaí

#  An Chúirt Leanaí

  * Eolas 
  * Rialacha 

##  Eolas

Chruthaigh [ Acht na Leanaí 2001
](http://www.irishstatutebook.ie/2001/en/act/pub/0024/index.html) an Chúirt
Leanaí, a tugadh Cúirt d'Ógánaigh uirthi roimhe seo Bíonn an Chúirt Leanaí ag
déileáil le leanaí faoi 18 mbliana d'aois agus tháinig sé i bhfeidhm i 2002.
Leagann an t-eolas seo a leanas amach na rialacha difriúla maidir leis an
gCúirt Leanaí, ina measc na cineálacha cásanna a éistear ann, príobháideachas,
rialacha in camera, srl. Tá rialacha tábhachtacha ann maidir le haois
freagrachta coiriúil, go háirithe sa mhéid is go mbaineann sé le leanaí.

##  Rialacha

###  Feidhmiú na Cúirte Leanaí

Is iarracht atá i gcruthú na Cúirte Leanaí tríd an Acht 2001 chun imeachtaí
cúirte ina bhfuil leanaí i gceist a scaradh uathu siúd ina mbíonn daoine fásta
i gceist. Go ginearálta, bíonn an Chúirt Leanaí ar siúl sa [ Chúirt Dúiche
](/ga/justice/courts-system/district-court/) ach de réir [ Alt 71(1)(b) den
Acht 2001 ](http://www.irishstatutebook.ie/2001/en/act/pub/0024/sec0071.html)
ba chóir dóibh a bheith ar siúl i seomra nó i bhfoirgneamh difriúil , nó ag am
nó ar lá difriúil ó na cúirteanna eile. Go deimhin, caithfidh breithiúna atá
ina suí ar an gCúirt Leanaí oiliúint nó oideachas speisialta a bheith orthu de
réir mar atá sé ag teastáil i súile Uachtaráin na Cúirte Dúiche. (Ní bhaineann
sé seo le breithiúna a ceapadh chun na Cúirte Dúiche roimh an 15 Nollaig,
1995). Tá na beartais ar fad a bhaineann le leanaí agus leis an gCúirt Leanaí
san Acht 2001 deartha ar leas an linbh agus déantar iarracht cinntiú go
bhfeidhmíonn an Chúirt Leanaí ar bhealach a thógann riachtanais agus
íogaireacht na leanaí atá i gceist san áireamh.

###  Cineálacha cásanna a éistear sa Chúirt Leanaí

Tá an chumhacht ag an gCúirt Leanaí déileáil leis an gcuid is mó de chionta
coiriúla a dhéanann leanaí. Éistear leis na mionchionta ar fad sa Chúirt
Leanaí, chomh maith leis na gcionta is tromchúisí (indíotáilte).

Tá cionta áirithe nach féidir éisteacht a thabhairt dóibh sa Chúirt Leanaí
áfach. Caithfear déileáil le cion dúnorgain, mar shampla, sa [ Chúirt
Choiriúil Lárnach ](high_court_criminal_jurisdiction.html) . Tá foráil dó seo
in [ Alt 75 (1) d'Acht na Leanaí, 2001
](http://www.irishstatutebook.ie/2001/en/act/pub/0024/sec0075.html) . Le
cionta ar fad nach mionchionta iad ina dtugtar páiste roimh an gCúirt Leanaí
caithfidh an breitheamh an rogha a thabhairt don pháiste an bhfuil sé/sí ag
iarraidh go n-éistfear an cás sa Chúirt Leanaí nó roimh  bhreitheamh  agus [
giúiré ](/ga/justice/courtroom/jury/) (má roghnaíonn an breitheamh an cás a
choinneáil sa Chúirt Leanaí). Is féidir leis an bpáiste cabhair tuismitheora
nó caomhnóra a lorg chun an cinneadh sin a dhéanamh.

Faoi [ Bhunreacht na hÉireann ](/ga/government-in-ireland/irish-
constitution-1/constitution-introduction/) tá an ceart ag páiste dul faoi
thriail roimh ghiúiré i gcomhair cionta nach mionchionta iad. Caithfidh an
breitheamh a bheith sásta éisteacht a thabhairt do na cionta tromchúiseacha sa
Chúirt Leanaí sula dtugtar rogha cúirte don pháiste áfach.

###  Leanaí agus daoine fásta a chúisítear as na cionta céanna

Nuair a chúisítear páiste as cion achomair/mionchion le duine fásta amháin nó
níos mó, ba chóir éisteacht a thabhairt don chion sa Chúirt Leanaí. Caitear
leis an duine fásta mar a bheadh sé/í roimh an gCúirt Dúiche. Is faoi rogha na
Cúirte Leanaí atá sé déileáil leis an bpáiste agus an duine fásta araon sa
Chúirt Dúiche. I gcásanna ina gcomhchúisítear páiste agus duine fásta le
cionta tromchúiseacha (cionta indíotáilte) caithfidh an Chúirt Leanaí leis an
bpáiste ar an gcaoi céanna agus a gcaithfí leis/léi dá gcúiseofaí an páiste
leis/léi féin. Caithfear leis an nduine fásta ar an ngnáthbhealach go
gcaitheann na cúirteanna le daoine fásta do chionta nach mionchionta iad.

Tá rialacha difriúla ann más rud é go gcúisítear páiste as cion tromchúiseach
a bheadh idir lámha ag cúirt níos airde ná an Chúirt Leanaí go hiondúil, agus
go bpléadálann sé/sí ciontach as na cionta roimh do bhreitheamh na Cúirte
Leanaí an cás a sheoladh ar aghaidh go dtí cúirt níos airde. Sa chás sin,
d'fhéadfadh breitheamh na Cúirte Leanaí an páiste a chuir ar aghaidh go dtí an
chúirt níos airde i gcóir gearradh pionóis amháin. Sula dtarlaíonn sé seo,
áfach, caithfidh an páiste pléadáil chiontachta a shíniú agus caithfidh an
chúirt a bheith deimhin de go dtuigeann an páiste cé chomh tromchúiseach is
atá an cion agus na fíricí atá líomhnaithe ina c(h)oinne. Caithfear cead a
fháil ón [ Stiúrthóir Ionchúiseamh Poiblí ](http://www.dppireland.ie/)
freisin.

###  Príobháideachas na Cúirte Leanaí

Cuireann [ Rialacha na Cúirte Dúiche (Leanaí) 2006
](http://www.courts.ie/rules.nsf/0c609d7abff72c1c80256d2b0045bb64/3fa65b685aea5ac980257c90005561b9?OpenDocument)
srian ar na ndaoine atá i dteideal freastal ar shuí de chuid Cúirte Leanaí.
Tugtar an riail in camera air seo go minic. Go bunúsach ciallaíonn an riail
seo nach féidir imeachtaí na Cúirte Leanaí a chuir ar siúl go poiblí. Má
fhoilsítear nó má chraoltar ábhar ar bith a sháraíonn an cosc seo tá an duine
atá freagrach as ciontach as cion.

Seo a leanas liosta de na daoine atá i dteideal freastal:

  * Oifigigh na cúirte 
  * na páirtithe agus a n-ionadaithe dlí 
  * na finnéithe 
  * Duine fásta atá gaolta leis an bpáiste nó duine fásta eile atá ag freastal ar an gcúirt faoi réir [ Alt 91 (6) den Acht 2001 ](http://www.irishstatutebook.ie/2001/en/act/pub/0024/sec0091.html)
  * Duine ar bith eile (más ann dóibh) a thugann an Chúirt cead dóibh fanacht. 

Fógraítear ordú nó cinneadh na Cúirte (má bhíonn ceann ar bith ann) go poiblí
in imeachtaí mar seo.

_**Dáta an Leasaithe Deireanaigh:** 19 Bealtaine 2015 _

[
](https://facebook.com/sharer/sharer.php?u=https://www.citizensinformation.ie/ga/justice/courts-
system/children-court/?utm_source=sharebutton_facebook) [
](https://twitter.com/intent/tweet/?text=An%20Ch%C3%BAirt%20Leana%C3%AD&url=https://www.citizensinformation.ie/ga/justice/courts-
system/children-court/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/courts-
system/children-court/?utm_source=sharebutton_whatsapp) [
](mailto:?subject=An%20Ch%C3%BAirt%20Leana%C3%AD&body=https://www.citizensinformation.ie/ga/justice/courts-
system/children-court/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Leanaí agus an córas ceartais choiriúil_ ](/ga/justice/children-and-young-offenders/children-and-the-criminal-justice-system-in-ireland/)

Rialaíonn Acht na Leanaí 2001 conas a dhéileáiltear le leanaí a sháraíonn an
dlí coiriúil.

  * [ _An tOmbudsman do Leanaí_ ](/ga/birth-family-relationships/children-s-rights-and-policy/the-ombudsman-for-children/)

Cuireann an tOmbudsman do Leanaí cearta agus leas leanaí chun cinn.
Imscrúdaíonn sé/sí gearáin chomh maith. leanaí cearta leanaí

  * [ _Cártaí cuairte LG do leanaí faoi 6 bliana d’aois_ ](/ga/health/medical-cards-and-gp-visit-cards/gp-visit-cards-for-under-6s/)

Children under 6 are entitled to free visits to participating GPs. Find out
how to register for the GP visit card for children under 6.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

