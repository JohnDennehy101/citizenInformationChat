English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Cúramóirí ](/ga/social-welfare/carers/) > Liúntas Cúramóra leath-ráta

#  Liúntas Cúramóra leath-ráta

  * Réamhrá 
  * Rialacha 
  * Rátaí 
  * Conas iarratas a dhéanamh 
  * Cá háit a ndéanfaidh méiarratas 

##  Réamhrá

Má fhaigheann tú íocaíochtaí leasa sóisialta áirithe agus tá cúram lán-
aimseartha á sholáthar agat do dhuine eile, is féidir leat do phríomhíocaíocht
leasa sóisialta a choinneáil agus Liúntas Cúramóra leath-ráta a fháil chomh
maith.

Ma tá tú i gceann de na staideanna a leanas féadtar go mbéifeá incháilthe
anois do Liúntas Cúramóra leath-ráta:

  * Faigheann tú Liúntas Cúramóra cheana féin ach comhlíonann tú na critéir cháilithe d'íocaíocht leasa sóisialta eile. 
  * D'athraigh tú ó íocaíocht leasa sóisialta eile go Liúntas Cúramóra 
  * Tá cúram á thabhairt agat do dhuine éigin agus tá éileamh á dhéanamh ar do shon ag céile/páirtnéir sibhialta/comhchónaitheoir 
  * Tá íocaíocht leasa sóisialta á fáil agat seachas Liúntas Cúramóra agus tá cúram á thabhairt agat do dhuine éigin 

###  Má fhaigheann tú Liúntas Cúramóra cheana féin

Ma fhaigheann tú Liúntas Cúramóra agus comhlíonann tú na critéir cháilithe
fosta maidir le híocaíocht leasa sóisialta eile (mar shampla Pinsean Stáit) ba
chóir duit iarratas a chur isteach ar an íocaíocht eile. Ma tá tú incháilithe
don íocaíocht eile íocfar duit ina iomláine í agus coinneoidh tú leath do
Liúntais Cúramóra chomh maith. (Chun liosta íocaíochtaí leasa sóisialta atá
iníoctha le Liúntas Cúramóra -feach 'Rialacha' thíos.)

Ma fhaigheann tú Liúntas Cúramóra faoi láthair agus tá íocaíocht leasa
sóisialta eile á éileamh ag do chéile/pháirtnéir sibhialta/chomhchónaitheoir
(mar shampla, Liúntas Cuardaitheora Poist), is féidir le do chéile/pháirtnéir
sibhialta/chomhchónaitheoir méadú ina íocaíocht leasa sóisialta a éileamh ar
do shonsa mar dhuine fásta cáilithe agus déanfar do Liúntas Cúramóra á laghdú
faoi 50%. Ní féidir seo a dhéanamh ach amháin le do comhthoil ach féadtar go
ndéanfadh sé d'ioncam teaghlaigh iomlán a mhéadú.

###  Más rud é gur athraigh tú ó íocaíocht leasa sóisialta eile go Liúntas
Cúramóra

Más rud é go raibh tú ar íocaíocht leasa sóisialta eile roimh Liúntas Cúramóra
a éileamh, féadtar go n-athchuirfear do bhuníocaíocht agus go bhfaighfidh tú
Liúntas Cúramóra leath-ráta, má leanann tú coinníollacha don dá scéim a
chomhlíonadh. (Chun liosta íocaíochtaí leasa sóisialta atá iníoctha le Liúntas
Cúramóra - féach 'Rialacha' thíos)

###  Más rud é go bhfuil cúram á thabhairt agat do dhuine éigin agus tá
éileamh á dhéanamh ar do shon mar dhuine fásta atá ag brath ar íocaíocht leasa
sóisialta do chéile/pháirtnéir sibhialta/chomhchónaitheoir

Má tá éileamh á dhéanamh ar do shon mar dhuine fásta cáilithe ar íocaíocht
leasa sóisialta do chéile/pháirtnéir sibhialta/chomhchónaitheoir agus tá cúram
lán-aimseartha á thabhairt agat do dhuine eile, is féidir leat iarratas a chur
isteach ar Liúntas Cúramóra anois agus do [ Mhéadú le haghaidh Duine Fásta
Cáilithe ](/ga/social-welfare/irish-social-welfare-system/claiming-a-social-
welfare-payment/claiming-an-increase-in-your-social-welfare-payment-for-an-
adult-dependant/) a choinneáil ina iomláine.

###  Má tá íocaíocht leasa sóisialta á fáil agat (seachas Liúntas Cúramóra)
agus tá cúram á thabhairt agat do dhuine éigin

Má tá ceann de na íocaíochtaí leasa sóisialta á fháil agat atá iníoctha anois
le Liúntas Cúramóra (féach 'Rialacha' thíos) agus tá cúram á thabhairt agat do
dhuine éigin, is féidir leat d'íocaíocht leasa sóisialta a choinneáil agus a
bheith incháilthe do Liúntas Cúramóra leath-ráta.

##  Rialacha

Caithfidh tú critéir cháilithe do Liúntas Cúramóra a chomhlíonadh. Mar
shampla, caithfidh an duine dá bhfuil cúram á thabhairt a bheith chomh
éagumasaithe ná go bhfuil cúram agus aird lán-aimseartha riachtanach agus
caithfidh tú tástáil mhaoine a chomhlíonadh. Léigh anseo chun tuilleadh eolais
a fháil faoi  na critéir cháilithe do Liúntas Cúramóra  .

Má chomhlíonann tú na critéir do Liúntas Cúramóra dámhfar é ag 50% den ráta a
bheadh infheidhmithe muna mbeadh aon íocaíocht eile á fáil agat. Beidh tú
incháilithe fosta don [ Deontas Tacaíochta do Chúramóirí ](/ga/social-
welfare/carers/carers-support-grant/) , [ Pacáiste Sochar Teaghlaigh
](/ga/social-welfare/extra-social-welfare-benefits/household-benefits-
package/) agus [ Pas Saorthaistil ](/ga/social-welfare/extra-social-welfare-
benefits/free-travel/) .

Déantar neamhaird den Liúntas Cúramóra ar leathráta sa tástáil acmhainne don
Liúntas Breosla.

Is féidir leat Liúntas Cúramóra a fháil chomh maith leis na híocaíochtaí leasa
sóisialta seachtainiúla a leanas:

  * Pinsean Stáit (Ranníocach)  agus Méadú an Phinsin Stáit (Ranníocach) do Dhuine Fásta Cáilithe 
  * [ Sochar Bancheile Thréigthe ](/ga/social-welfare/families-and-children/deserted-wife-s-payments/)
  * [ Pinsean Easláinte ](/ga/social-welfare/disability-and-illness/invalidity-pension/) agus Méadú an Phinsin Easláinte do Dhuine Fásta Cáilithe 
  * Méadú an tSochair Chuardaitheora Poist do Dhuine Fásta Cáilithe 
  * Sochar Breoiteachta  agus Méadú an tSocair Bhreoiteachta do Dhuine Fásta Cáilithe 
  * [ Pinsean Baintrí, Baintrí Fir nó Páirtnéara Shibhialta Mharthanaigh (Ranníocach) ](/ga/social-welfare/death-related-benefits/widowed-persons-contrib-pension/)
  * [ Sochar Díobhála ](/ga/social-welfare/disability-and-illness/injury-benefit/) agus Méadú an tSocair Dhíobhala do Dhuine Fásta Cáilithe 
  * [ Sochar Báis ](/ga/social-welfare/disability-and-illness/occupational-injuries-benefit-overview/)
  * [ Sochar Sláinte agus Sábháilteachta ](/ga/social-welfare/families-and-children/health-safety-benefit/)
  * [ Sochar Cumais Pháirtigh ](/ga/social-welfare/disability-and-illness/partial-capacity-benefit/)
  * [ Sochar Máithreachais ](/ga/social-welfare/families-and-children/maternity-benefit/)
  * [ Sochar Uchtaithe ](/ga/social-welfare/families-and-children/adoptive-benefit/)
  * [ Sochar Tuismitheora ](/ga/social-welfare/families-and-children/parents-benefit/)
  * [ Sochar Atharthachta ](/ga/social-welfare/families-and-children/paternity-benefit/)
  * [ Pinsean Stáit (Neamh-ranníocach) ](/ga/social-welfare/older-and-retired-people/state-pension-non-contributory/) agus Méadú an Phinsin Stáit (Neamh-ranníocach) do Dhuine Fásta Cáilithe 
  * Pinsean na nDall  agus Méadú Phinsean na nDall do Dhuine Fásta Cáilithe 
  * [ Pinsean Baintrí, Baintrí Fir nó Páirtnéara Shibhialta Mharthanaigh (Neamh-Ranníocach) ](/ga/social-welfare/death-related-benefits/widowed-persons-non-contrib-pension/)
  * [ Íocaíocht Teaghlaigh Aontuismitheora ](/ga/social-welfare/families-and-children/one-parent-family-payment/)
  * [ Liúntas Banchéile Thréigthe ](/ga/social-welfare/families-and-children/deserted-wifes-allowance/)
  * [ Méadú an tSochair Chuardaitheora Poist do Dhuine Fásta Cáilithe ](https://www.gov.ie/en/publication/94ecaa-holidays-and-social-welfare-payments/)
  * Liúntas Míchumais  agus Méadú an Líuntais Mhíchumais do Dhuine Fásta Cáilithe 
  * [ Forlíonadh Éagumais ](/ga/social-welfare/disability-and-illness/disablement-benefit/) agus Méadú an Fhorlíonta Éagumais do Dhuine Fásta Cáilithe 
  * [ Cúnamh Feirme ](/ga/social-welfare/farming-and-fishing/farm-assist/) agus Méadú an Chúnaimh Feirme do Dhuine Fásta Cáilithe 

###  Ní féidir leat Liúntas Cúramóra a fháil leis na híocaíochtaí leasa
sóisialta seachtainiúla a leanas:

  * Liúntas Leasa Forlíontach  agus Méadú an Liúntais Leasa Fhorlíontaigh do Dhuine Fasta Cáilithe 
  * Sochar Cuardaitheora Poist 
  * [ Íocaíocht do dhaoine a théann ar scor ag 65 ](/ga/social-welfare/older-and-retired-people/payment-for-people-retired-at-65/)
  * Liúntas Cuardaitheora Poist 
  * [ Íocaíocht do Theaghlaigh i bhFostaíocht ](/ga/social-welfare/families-and-children/working-family-payment/)
  * Filleadh ar Oideachas 
  * [ Sochar Cúramóra ](/ga/social-welfare/carers/carers-benefit/)

Ní féidir leat Sochar Cuardaitheora Poist (SCP) nó Liúntas Cuardaitheora Poist
(LCP) agus Liúntas Cúramóra leath-ráta a fháil mar caithfidh tú a bheith ag
cuardach fostaíochta go gníomhach agus a bheith ábalta fostaíocht a ghlacadh
le bheith incháilithe do SCP agus LCP. Féadtar go mbéifeá incháilithe do
Líuntas Cúramóra leath-rata má tá SCP nó LCP á fháil ag do cheile/pháirtnéir
sibhialta/chomhchónaithe agus tá éileamh á dhéanamh ar do shon mar
chleithiúnaí fásta cáilithe.

##  Rátaí

Má chomhlíonann tú na critéir do Liúntas Cúramóra dámhfar é ag 50% den ráta a
bheadh infheidhmithe muna mbeadh aon íocaíocht eile á fáil agat.

Íocfar aon mhéadú lena mbeidh tú i dteideal, mar shampla méadú do pháiste
spleách, as bheith i do chónaí i d'aonair nó ar oileán amach ón chósta, le do
phríomhíocaíocht leasa sóisialta agus ní íocfar leis an Liúntas Cúramóra
leath-ráta é.

**Rataí uasmhéid Liúntas Cúramóra leath-ráta 2024**

**Liúntas Cúramóra leath-ráta** |  **Faoi 66 bliana d'aois** |  **66 bliana d'aois agus níos sine**  
---|---|---  
Ag tabhairt cúraim do dhuine amháin  |  €124  |  €143   
Ag tabhairt cúraim do bheirt nó níos mó  |  €186  |  €214.50   
  
Íocfar aon mhéadú lena mbeidh tú i dteideal, mar shampla méadú do pháiste
spleách, as bheith i do chónaí i d'aonair nó ar oileán amach ón chósta, le do
phríomhíocaíocht leasa sóisialta agus ní íocfar leis an Liúntas Cúramóra
leath-ráta é.

###  Athrú imthosca

Leanann Liúntas Cúramóra Leathráta ar aghaidh ar feadh tréimhse 12 sheachtain
má ghluaiseann an duine atá faoi chúram go cúramach i gcúram cónaithe nó teach
altranais. Ní mór duit dul i dteagmháil le Rannóg an Liúntais Chúramóra le
dáta an aistrithe buan.

##  Conas iarratas a dhéanamh

Ní scéim nua an Liúntas Cúramóra Leath-ráta Cuirtear iarratas isteach ar an
fhoirm chaighdeánach Liúntais Cúramóra

Íoslódáil [ foirm iarratais do Liúntas Cúramóra (pdf)
](https://assets.gov.ie/19942/5c857d64529f42b78db3dc4afe8feb5a.pdf) nó déan
teagmháil le d' [ oifig Leasa Sóisialta áitiúil
](https://www.gov.ie/en/directory/category/e1f4b5-intreo-offices/) chun cóip
den fhoirm seo a fháil.

Seol an fhoirm chomhlánta leis na teastais ábhartha chuig Rannóg an Liúntais
Chúramóra ag an Roinn Coimirce Sóisialaí - féach an seoladh thíos.

##  Cá háit a ndéanfaidh méiarratas

###  An Roinn Coimirce Sóisialaí

Rannóg an Liúntais Cúramóra

Oifig na Seirbhísí Leasa Shóisialaigh  
Tithe an Rialtais  
Bóthar Béal Átha na Lao  
An Longfort  
Éire

**Teil:** (043) 334 0000 or 0818 927 770

**Láithreán Gréasáin:** [ https://www.gov.ie/en/service/2432ba-carers-
allowance/ ](https://www.gov.ie/en/service/2432ba-carers-allowance/)

**R-phost:** [ Carersallowance@welfare.ie ](mailto:Carersallowance@welfare.ie)

_**Dáta an Leasaithe Deireanaigh:** 10 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/carers/half-rate-carers-allowance/?utm_source=sharebutton_facebook) [
](https://twitter.com/intent/tweet/?text=Li%C3%BAntas%20C%C3%BAram%C3%B3ra%20leath-r%C3%A1ta&url=https://www.citizensinformation.ie/ga/social-
welfare/carers/half-rate-carers-allowance/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/carers/half-rate-carers-allowance/?utm_source=sharebutton_whatsapp) [
](mailto:?subject=Li%C3%BAntas%20C%C3%BAram%C3%B3ra%20leath-r%C3%A1ta&body=https://www.citizensinformation.ie/ga/social-
welfare/carers/half-rate-carers-allowance/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Ag éileamh íocaíocht leasa shóisialaigh bhreise ar leathráta_ ](/ga/social-welfare/irish-social-welfare-system/claiming-a-social-welfare-payment/claiming-two-social-welfare-payments/)

Go hiondúil ní féidir ach íocaíocht chúnaimh leasa shóisialaigh nó íocaíocht
bunaithe ar árachas amháin a éileamh ag aon uair amháin. Mar sin féin, i
gcúinsí áirithe féadann tú a bheith i dteideal d'íocaíocht leasa shóisialaigh
a fháil in éineacht le leath íocaíocht leasa shóisialaigh eile. Faigh
tuilleadh faisnéise.

  * [ _Mar is féidir d’ioncam na dtuismitheoirí dul i bhfeidhm ar an Liúntas Leasa Forlíontach_ ](/ga/social-welfare/irish-social-welfare-system/means-test-for-social-welfare-payments/how-parents-income-can-affect-supplementary-welfare-allowance/)

Féadfar go gcuirfear ioncam do thuismitheoirí san áireamh nuair a dhéanann tú
iarratas ar Liúntas Leasa Forlíontach. Faigh amach conas a mheastar an 'sochar
agus an phribhléid' a fhaigheann tú ó bheith i do chónaí le do thuismitheoirí.

  * [ _Liúntas Leasa na nDall_ ](/ga/health/health-services/health-services-for-people-with-disabilities/blind-welfare-allowance/)

Íocaíocht bhreise de réir tástála acmhainne atá i gceist a íoctar do dhaoine
áirithe atá dall nó a bhfuil míchumas súl orthu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

