English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas bunscoile agus iar-bhunscoile
](/ga/education/primary-and-post-primary-education/) > [ Dul chun scoile iar-
bhunoideachais ](/ga/education/primary-and-post-primary-education/going-to-
post-primary-school/) > Scéim iompair do scoileanna dara-leibhéil

#  Scéim iompair do scoileanna dara-leibhéil

  * Réamhra 
  * Cé atá in ann úsáid a bhaint as anScéim Iompar Scoile? 
  * Táillí Iompar Scoile 
  * Conas iarratas a dhéanamh ar an Scéim Iompar Scoile 
  * Tuilleadh Faisnéise 

##  Réamhra

Cuireann an Roinn Oideachais iompar fóirdheontais scoile ar fáil do dhaltaí
meánscoile a chónaíonn breis agus 4.8 ciliméadar ón scoil chuí.

Reáchtálann Bus Éireann an tseirbhís bhus scoile agus déanann an Roinn
Oideachais an cinneadh faoi na táillí bliantúla. Socraíonn an Roinn agus Bus
Éireann cén scoil ábhartha, agus na nithe seo a leanas á gcur san áireamh acu:

  * Éiteas 
  * Teanga 
  * An bealach intaistil is giorra ó theach an linbh. 

Ní chuirtear an tseirbhís ar fáil ach amháin nuair a bhíonn ar a laghad
deichniúr daltaí i gceantar ar leith ar féidir le bealach bus freastal tíosach
a dhéanamh air. Fiú nuair a bhaineann dalta na critéir aoise agus faid amach
d’iompar scoile, níl aon teidlíocht dhlíthiúil ann d’iompar.

Is ann do roinnt socruithe speisialta iompair do dhaltaí faoi mhíchumas.

Tá iarratais ar sheirbhísí iompair scoile 2024-2025 oscailte anois. Féadfaidh
tú d’iarratas a chur isteach ar láithreán gréasáin Bhus Éireann (féach ‘Conas
iarratas a dhéanamh ar an Scéim Iompar Scoile’ thíos).

Féach sonraí na Scéime Iompar Iar-Bhunscoile (pdf) ar láithreán gréasáin na
Roinne.

Don scoilbhliain nua ag tosú i Meán Fómhair 2023, is é €50 táille na Scéime
Iompar Scoile do leanbh bunscoile agus €75 do leanbh iar-bhunscoile. Is é an
táille uasta do theaghlach ná €125.

**Daltaí ón Úcráin**

Ba chóir do dhaltaí ón Úcráin cuairt a thabhairt ar gov.ie/ukraine chun sonraí
a fháil faoi conas iarratas a dhéanamh ar iompar scoile. Níor cheart dóibh
iarratas a dhéanamh ar shuíomh Gréasáin Bhus Éireann.

###  **Athruithe molta ar an scéim iompair scoile**

Tá athruithe molta in athbhreithniú ar an scéim iompair scoile ar an gcaoi a
n-oibríonn an scéim, le go mbeidh níos mó daltaí in ann busanna a úsáid faoi
2030.

Moltar ann:

  * Deireadh a chur leis an riachtanas maidir leis an ‘scoil is gaire’, sa chás go bhfuil bealaí bus ann cheana féin nó áit a bhfuil dóthain éilimh ar bhealach nua (10 ndalta ar a laghad) 
  * An t-achar a theastaíonn do dhaltaí le cáiliú don scéim iompair scoile a laghdú 

Déanfar cuid de na hathruithe atá molta a thriail i mí Mheán Fómhair 2024,
agus ansin tabharfar isteach iad de réir a chéile ó Mheán Fómhair 2025.

Is féidir leat tuairisc achomair (pdf) agus an tuarascáil deiridh iomlán (pdf)
den athbhreithniú ar iompar scoile a léamh.

##  Cé atá in ann úsáid a bhaint as anScéim Iompar Scoile?

Le bheith i dteideal iompair scoile a fháil, ní mór do dhalta:

  * Bheith rollaithe i meánscoil aitheanta 
  * Bheith ina c(h)ónaí níos mó ná 4.8 ciliméadar ón scoil is gaire. 

Soláthraíonn an Roinn Oideachais liosta ceisteanna coitianta maidir leis an
Scéim Iompar Scoile.

###  Athruithe i 2012

Bainfear leas as ‘Limistéar Teorainn Scoilcheantair’ go dtí 2012-2013 d’fhonn
incháilitheacht daltaí meánscoile a dheimhniú d’iompar scoile. Faoin gcóras
seo, tá daltaí a chónaíonn breis agus 4.8 ciliméadar ón meánscoil a dhéanann
freastal ar an scoilcheantar ina gcónaíonn siad go hiomlán incháilithe
d’iompar scoile chuig a scoil. Leanfaidh daltaí a bhí incháilithe d’iompar
faoin gcóras seo bheith incháilithe i mbliain scoile 2012-2013.

Ní dhéanfar daltaí a thosaíonn meánscoil den chéad uair i Meán Fómhair 2012 a
mheasúnú faoin gcóras scoilcheantair. Ní mór dóibh bheith ina gcónaí breis
agus 4.8km ón ionad oideachas meánscoile is gaire, agus aird ar éiteas agus ar
theanga, d’fhonn cáiliú d’iompar.

There are also changes for pupils with medical cards - see 'Rates' below.

###  Socruithe iompair

Ní mór do thuismitheoirí a shocrú a leanbh a thabhairt a fhad leis an bpointe
bailithe is gaire ar bhealach an bhus. Go ginearálta, eagraíodh bealaí bus
ionas nach mbíonn breis agus 3.2 ciliméadar le taisteal ag dalta sula
mbaineann siad an pointe bailithe amach.

Is féidir an tseirbhís bus a shíneadh chuig pointe níos gaire, má íocann
tuismitheoirí, sa chás gurb infhéideartha é seo a dhéanamh i dtaobh cúrsaí ama
de agus sa chás nach n-eascródh mór-chur isteach as do dhaltaí eile a
úsáideann an tseirbhís.

Is féidir le daltaí a fhreastalaíonn ar mheánscoil aitheanta nach í an
mheánscoil shannta dá limistéar an tseirbhís a úsáid más ann do dhóthain spáis
ar an mbus, a fhad agus a chónaíonn siad ar a laghad 4.8 ciliméadar ón scoil
atá i gceist.

Is féidir iompar a thabhairt do dhaltaí d'fhonn cabhrú leo freastal ar an
meánscoil Ghaeilge nó ar an meánscoil is gaire dóibh ar mhaithe lena n-éiteas
ar leith má tá siad ina gcónaí ar a laghad 4.8 ciliméadar ón scoil sin.

###  Iompar lamháltais

D’fhéadfadh cead bheith ag leanaí nach bhfuil incháilithe d'iompar scoile é a
úsáid ar bhonn lamháltais agus an táille iomlán a íoc – ní ann d’aon
tarscaoileadh do dhaltaí ag a bhfuil cártaí leighis.

Foilsítear coinníollacha sonracha sa Scéim Iompar Meánscoile (pdf)

###  Deontais d’áiteanna iargúlta

Íocann an Roinn deontais d’áiteanna iargúlta mar ranníocaíocht i dtreo
socruithe iompair do dhaltaí incháilithe nach bhfuil seirbhís iompair ar fáil
dóibh. Is féidir na deontais seo a íoc, freisin, do dhaltaí incháilithe a
chónaíonn 3.2 ciliméadar nó níos mó ón bpointe bailithe is gaire d’iompar
scoile.

###  Caighdeáin

Bíonn coinne leis go n-iompraíonn leanaí a úsáideann iompar scoile iad féin go
freagrach agus go mbíonn aird acu ar a sábháilteahct féin agus ar
shábháilteacht daoine eile. Is ann do threoirlínte (pdf) ina gcuimsítear na
caighdeáin lena bhfuil coinne agus conas a dheileálfar le haon mhí-
iompraíocht.

###  Táillí laghdaithe ar iompar poiblí

Cuireann Bus Átha Cliath, an LUAS agus an DART táillí lamháltais le linn
téarmaí scoile.

##  Táillí Iompar Scoile

Is iad seo a leanas na táillí ar iompar scoile in 2024-2025:

  * €50 do leanbh bunscoile 
  * €75 do leanbh iar-bhunscoile 

Is é an táille uasta do theaghlach ná €125

The closing date for on-time applications is **26 April 2024** . The closing
date for payments is **7 June 2024** .

**If you make a late payment or submit medical card details after the deadline
date, your application is considered late** and you are not guaranteed a seat.

###  Daltaí le cárta leighis

Tá daltaí atá incháilithe d’iompar scoile (féach thuas) agus ag a bhfuil cárta
leighis i dteideal iompar scoile saor in aisce a fhail chuig an scoil is
gaire.

Mura bhfreastalaíonn dalta ag a bhfuil cárta leighis ar an scoil is gaire:

Sna blianta roimhe seo, d’fhéadfaí an muirear a tharscaoileadh do dhaltaí
incháilithe a bhain leas as iompar scoile chuig scoil lasmuigh dá
scoilcheantar dá mbeadh cárta bailí leighis acu. Leanfaidh an socrú seo do
dhaltaí ag a bhfuil an tarscaoileadh á fháil cheana féin.

Ó 2012-2013 ar aghaidh, ní bheidh sealbhóir cárta leighis atá ag tosú ag
freastal ar mheánscoil atá níos faide i gcéin ná an t-ionad oideachais is
gaire i dteideal iompar saor in aisce a fháil chuig an scoil sin.

##  Conas iarratas a dhéanamh ar an Scéim Iompar Scoile

Má tá do leanbh ag dul ar an rolla in iar-bhunscoil den chéad uair, is féidir
leat iarratas a dhéanamh ar iompar scoile ar líne ar láithreán gréasáin Bhus
Éireann. Is féidir leat dul i dteagmháil le Bus Éireann le ceisteanna faoi
d’iarratas nó ticéad.

Dúnadh iarratais don scoilbhliain 2023-2024 Dé hAoine, 28 Aibreán 2023.

Tá iarratais don scoilbhliain 2024-2025 oscailte anois. Is é an 26 Aibreán
2024 an dáta deiridh le haghaidh iarratas in am.

###  Má tá ceisteanna agat faoi Iompar Scoile, is féidir leat dul i dteagmháil
le Bus Éireann nó glaoch a chur ar Íosghlao 0818 919 910 (9am go 5pm, Luan go
hAoine).

Ba cheart duit iarratas a dhéanamh i scríbhinn go díreach chuig an rannóg
Iompar Scoile sa Roinn Oideachais ag an seoladh thíos.

###  Achomhairc

Más mian leat achomharc a dhéanamh in aghaidh cinnidh ar d’iarratas ar iompar
scoile, ba chóir duit an fhoirm achomhairc a chomhlánú ar líne. Féadfaidh tú
aon doiciméid bhreise a sheoladh chuig an mBord Achomhairc um Iompar Scoile
f/ch an Roinn Oideachais ag an seoladh thíos.

##  Tuilleadh Faisnéise

You can find [ regional contact numbers for the School Transport Section of
the Department of Education ](https://www.gov.ie/en/service/07a71-school-
transport/?referrer=https://www.gov.ie/en/service/school-transport/#contact)
on Gov.ie.

You can also find [ contact details for Bus Éireann's school transport offices
](https://www.buseireann.ie/inner.php?id=523) on the Bus Éireann website.

###  An Roinn Oideachais

An Rannóg Iompair Scoile  
Bóthar Phort Laoise  
Tulach Mór  
Uíbh Fháilí  
Éire

**Teil:** (057) 932 5466/7

**Láithreán Gréasáin:** [ https://www.gov.ie/en/service/school-transport/
](https://www.gov.ie/en/service/school-transport/)

**R-phost:** [ school_transport@education.gov.ie
](mailto:school_transport@education.gov.ie)

_**Dáta an Leasaithe Deireanaigh:** 8 Aibreán 2024 _

[
](https://facebook.com/sharer/sharer.php?u=https://www.citizensinformation.ie/ga/education/primary-
and-post-primary-education/going-to-post-primary-school/post-primary-school-
transport-scheme/?utm_source=sharebutton_facebook) [
](https://twitter.com/intent/tweet/?text=Sc%C3%A9im%20iompair%20do%20scoileanna%20dara-
leibh%C3%A9il&url=https://www.citizensinformation.ie/ga/education/primary-and-
post-primary-education/going-to-post-primary-school/post-primary-school-
transport-scheme/?utm_source=sharebutton_twitter) [
](whatsapp://send?text=https://www.citizensinformation.ie/ga/education/primary-
and-post-primary-education/going-to-post-primary-school/post-primary-school-
transport-scheme/?utm_source=sharebutton_whatsapp) [
](mailto:?subject=Sc%C3%A9im%20iompair%20do%20scoileanna%20dara-
leibh%C3%A9il&body=https://www.citizensinformation.ie/ga/education/primary-
and-post-primary-education/going-to-post-primary-school/post-primary-school-
transport-scheme/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Eagraíochtaí agus acmhainní le haghaidh iarbhunscoileanna_ ](/ga/education/primary-and-post-primary-education/going-to-post-primary-school/organisations-and-resources-for-post-primary-schools/)

Liosta eagraíochtaí agus acmhainní idirlín é seo a chuireann faisnéis ar fáil
faoi chúrsaí oideachais ar an leibhéal iarbhunoideachais.

  * [ _Scéim iompair bunscoile_ ](/ga/education/primary-and-post-primary-education/going-to-primary-school/primary-school-transport-scheme/)

An scéim iompair do dhaltaí bunscoile agus faisnéis faoi conas cáiliú.

  * [ _Téarmaí scoile i mbunscoileanna agus iarbhunscoileanna_ ](/ga/education/primary-and-post-primary-education/attendance-and-discipline-in-schools/school-terms-in-primary-and-postprimary/)

Tá caighdeánú déanta ar scítheanna na Nollag, na Cásca agus ar na scítheanna
lárthéarma i scoileanna na hÉireann. Eolas faoi fhad na scoilbhliana agus
laethanta saoire ag an mbunleibhéal agus an dara leibhéal.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

