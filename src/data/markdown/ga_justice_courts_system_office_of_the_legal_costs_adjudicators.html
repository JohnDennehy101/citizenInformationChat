English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ Córas na
gCúirteanna ](/ga/justice/courts-system/) > Oifig na mBreithneoirI Costas
Dlíthiú

#  Oifig na mBreithneoirI Costas Dlíthiú

  * Eolas 
  * Rialacha 
  * Cá háit a ndéanfaidh méiarratas 

##  Eolas

Tugann Oifig na mBreithneoirí Costas Dlíthiúil measúnú neamhspleách agus
neamhchlaonta de na costais dhlíthiúla a bhíonn ar dhuine nó ar chomhlacht i
mbun dlíthíochta ("breithniú costas")san Ard-Chúirt, sa Chúirt Achomhairc nó
sa Chúirt Uachtarach. Ciallaíonn sé seo go measúnaíonn sí an méid féaráilte
agus réasúnta a chaithfidh aon pháirtí amháin a íoc don taobh eile. Faoi
láthair tá beirt Bhreithneoirí Costas Dlíthiúil in Éirinn (Príomh-Bhreithneoir
Costas Dlí agus Breithneoir Costas Dlí) agus tá an bheirt acu lonnaithe i
mBaile Átha Cliath. (Féach ‘Cá háit a ndéanfaidh mé iarratas’).

Tugadh Oifig an Mháistir Fómhais ar an oifig seo roimhe seo. Tugadh “cánachas
ar chostais” ar an bpróiseas agus rinne Máistrí Fómhais é. D'fhéadfadh an
téarma “cánachas ar chostais” mearbhall a chur ar dhaoine toisc nach raibh aon
bhaint aige le cánachas sa ghnáthchiall nó leis na Coimisinéirí Ioncaim.

Go hiondúil, déantar costais a bhreithiú ag deireadh/críochnú cáis, agus ní
tharlaíonn sé seo i gcónaí. Uaireanta, déanfaidh cúirt dámhachtain de chostais
i dtaobh iarratas áirithe roimh chríochnú deireanach an cháis. Ní mór don
pháirtí atá ag éileamh na gcostas (an gearánaí nó cosantóir rathúil de ghnáth)
a thaispeáint go raibh na costais a éilíonn siad cuí, cóir agus réasúnach,
nuair a chuirtear na cúinsí san áireamh. Tá dhá phríomhchineál costais ann:

  * Costais Pháirtí agus Pháirtí 
  * Costais Aturnae agus Chliaint 

###  Costais Pháirtí agus Pháirtí

Go bunúsach is iad seo na costais, na muirir agus na costais go léir atá
riachtanach agus oiriúnach chun críocha an cháis. Tá sé tábhachtach cuimhniú
go bhfuil seans ann nach mbeidh na costais go léir ceadmhach agus má tá tú ag
éileamh na gcostas seo, caithfidh tú a chruthú cén fáth a gearradh iad agus
cén fáth ar cheart iad a cheadú. Tá sé dearbhaithe ag na cúirteanna go
gcaithfidh túagus do chás á phlé agat cuimhniú go bhfuil seans ann go mbeidh
ar do chéile comhraic íoc as do chuid costas (nó seans go mbeidh ort íoc as a
gcostas siúd) mar sin tá sé tairbheach na costais a bheith i d’intinn agat.

###  Costais Aturnae agus Chliaint

Is iad seo na costais a tabhaíodh le réasún, ach b'fhéidir nach raibh siad
fíor-riachtanach, agus níl siad in-aisghabhála faoi Chostais Pháirtí agus
Pháirtí. Ní féidir táillí iomarcacha a aisghabháil. Ní mór do chúirt ordú a
dhéanamh le haghaidh Costais Aturnae agus Cliant. Seachas sin, breithneofar
costais ar bhonn Páirtí agus Páirtí.

###  Táillí do chliaint

Leagann an tAcht um Rialáil Seirbhísí Dlí 2015 (Cuid 10) amach conas a
ghearrann aturnaetha agus abhcóidí airgead ar a gcliaint. Faoin reachtaíocht
seo, ba cheart dod’ dhlíodóir meastachán mionsonraithe a thabhairt duit ar na
costais a mheastar a thabhófar i gcás sula dtabhaítear iad. Sa chás go bhfuil
abhcóide fostaithe, ní mór dó nó di meastachán mionsonraithe den chineál
céanna a sholáthar don aturnae, a chuirtear ar aghaidh ansin é chuig an
gcliant. Nó, más féidir, is féidir leis an gcliant agus na dlíodóirí aontú ar
an méid nó ar na suimeanna a bheidh le híoc

Ag deireadh an cháis, ba chóir don aturnae ráiteas mionsonraithe a thabhairt
duit ar na costais dlí go léir a bhaineann le do chás. Tugtar Bille na gCostas
air seo agus caithfidh an méid seo a leanas a bheith ann:

  * Achoimre ar na seirbhísí dlí a tugadh duit 
  * Sonraí na muirir go léir a tabhaíodh agus cineál na muirear seo 
  * An méid CBL a ghearrtar 
  * An méid ama a chaitear ar ábhar, má ríomhtar costais bunaithe ar am 
  * Toradh airgeadais an cháis, .i. aon damáistí nó airgead eile a aisghabhadh nó is iníoctha leis an gcliant 
  * An bhfuil aon chostais íoctha le nó iníoctha le páirtí eile? 
  * Ní mór míniú i scríbhinn a bheith curtha le Bille na gCostas maidir le conas is féidir le cliant dúshlán a thabhairt d'aon ghné den Bhille Costais. 

##  Rialacha

Seachas a chinneadh an bhfuil na costais a ghearrtar cóir agus réasúnach agus,
mar thoradh air sin, iníoctha, níl aon chumhachtaí rialála nó imscrúdaithe ag
Oifig na mBreithneoirí Costas Dlíthiúla maidir le gearáin faoi mhuirir
iomarcacha ag dlíodóirí. Ba chóir gearáin faoi mhuirir iomarcacha a atreorú
chuig an [ Údarás Rialála Seirbhísí Dlí ](http://www.lsra.ie/) agus déileálfar
le torthaí na dtáillí iomarcacha mar cheist mhí-iompar gairmiúil.

Conas iarratas a dhéanamh

Sula ndéantar breithniú ar aon ghné de bhille costas, ní mór do dhuine
iarracht a dhéanamh an Bille Costais a chomhaontú ar dtús.

Más maith leat go mbeadh do chostais faoi reir breithnithe, ba cheart duit
treoir a thabhairt do d’aturnae foirm speisialta a chur chugat (darbh ainm
Foirm Foréilimh Chánachais), ionas go mbeidh breithnithe i gceist leis an
mBille Costas. Nuair a fhaigheann tú an fhoirm seo, síníonn tú agus
athsheolann tú é chuig d’aturnae a leagfaidh síos é le haghaidh breithnithe.
Cuirfidh d’aturnae ar an eolas thú faoi dháta an chánachais agus ba cheart
duit freastal ar an éisteacht. Tá sé tábhachtach cuimhniú go bhfuil an rogha
agat ionadaíocht dhlíthiúil a choinneáil le haghaidh na héisteachta
breithnithe.

Má dhíultaíonn d’aturnae an scéal a leagan síos le haghaidh breithnithe,, is
féidir leat an scéal a leagan síos thú féin ach an Fhoirm Foréilimh Chánachais
a chríochnú agus a thaisceadh, ag taisceadh Toghairm do Chánachas/ Fógra do
Chánachas (i bhfoirm thrífhillte) agus ag taisceadh Bille Costas le hOifig na
mBreithnóirí Costas Dlíthiúil. (Is féidir leat an Fhoirm Fhoréilimh Cánachais
agus an fhoirm Thoghairme a cheannach ó aon stáiseanóir dlíthiúil.

Cuirfidh Oifig na mBreithnóirí Costas ar an eolas thú nuair ba cheart duit i
láthair na héisteachta.

##  Cá háit a ndéanfaidh méiarratas

Tá tuilleadh [ eolais faoi bhreithniú costas ar fáil
](http://www.courts.ie/offices.nsf/lookuppagelink/8AFDD6975A6F081380256E7B004D9971)
ó láithreán gréasáin na Seirbhíse Cúirteanna.

Déan iarratas le hOifig na mBreithneoirí Costais Dlí ag

###  None

Urlár a hAon  
Teach na gCeannaithe  
27-30 Cé na gCeannaithe  
Baile Átha Cliath 8  
Éire

**Teil:** +353 (0)1 888 6301

**Láithreán Gréasáin:** [ https://www.courts.ie/content/office-legal-costs-
adjudicators-high-court-formerly-known-taxing-masters-office
](https://www.courts.ie/content/office-legal-costs-adjudicators-high-court-
formerly-known-taxing-masters-office)

**R-phost:** [ info_legalcostsadjudicators@courts.ie
](mailto:info_legalcostsadjudicators@courts.ie)

_**Dáta an Leasaithe Deireanaigh:** 22 Eanáir 2020 _

[
](https://facebook.com/sharer/sharer.php?u=https://www.citizensinformation.ie/ga/justice/courts-
system/office-of-the-legal-costs-
adjudicators/?utm_source=sharebutton_facebook) [
](https://twitter.com/intent/tweet/?text=Oifig%20na%20mBreithneoirI%20Costas%20Dl%C3%ADthi%C3%BA&url=https://www.citizensinformation.ie/ga/justice/courts-
system/office-of-the-legal-costs-adjudicators/?utm_source=sharebutton_twitter)
[ ](whatsapp://send?text=https://www.citizensinformation.ie/ga/justice/courts-
system/office-of-the-legal-costs-
adjudicators/?utm_source=sharebutton_whatsapp) [
](mailto:?subject=Oifig%20na%20mBreithneoirI%20Costas%20Dl%C3%ADthi%C3%BA&body=https://www.citizensinformation.ie/ga/justice/courts-
system/office-of-the-legal-costs-adjudicators/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Oifig an Ombudsman_ ](/ga/government-in-ireland/how-government-works/standards-and-accountability/office-of-the-ombudsman/)

Is é príomh dhualgas an Ombudsman fiosrú a dhéanamh ar aon ghearán a dhéanann
duine faoin tslí ar chaith eagraíocht phoiblí leis/léi.

  * [ _Coinbhinsiún na NA um Chearta an Linbh_ ](/ga/birth-family-relationships/children-s-rights-and-policy/un-convention-on-the-rights-of-the-child/)

Leagtar amach i gCoinbhinsiún na NA um Cearta an Linbh na cearta bunúsacha atá
leanaí i dteideal a fháil.

  * [ _Ról an ghiúiré_ ](/ga/justice/courtroom/jury/)

Cuireann an doiciméad seo síos ar ról agus feidhm giúiré i gcúirt dlí in
Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

