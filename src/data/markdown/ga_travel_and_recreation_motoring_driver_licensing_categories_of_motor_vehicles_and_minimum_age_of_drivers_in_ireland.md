English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Gluaisteánaíocht ](/ga/travel-and-recreation/motoring/) > [
Ceadúnú Tiománaithe ](/ga/travel-and-recreation/motoring/driver-licensing/) >
Catagóirí na mótarfheithiclí agus íos-aois na dtiománaithe

#  Catagóirí na mótarfheithiclí agus íos-aois na dtiománaithe

  * Eolas 
  * Gluaisrothair agus móipéidí 
  * Carranna agus feithiclí oibre 
  * Busanna agus trucailí 
  * Leantóirí 

##  Eolas

Tá mótarfheithiclí in Éirinn roinnte i gcatagóirí éagsúla i gcomhair ceadúnú
tiománaithe. Is é seo an gnáthchleachtas ar fud an [ Aontais Eorpaigh
](/ga/government-in-ireland/european-government/european-union/european-
union/) . Tá aois íosta leagtha síos do thiománaí gach catagóir feithicle. I
bhfocail eile, sular féidir leat iarratas a dhéanamh ar cheadúnas chun
feithicil a thiomáint in Éirinn, ní mór duit aois áirithe a bheith agat.

Nuair a dhéanann tú iarratas ar cheadúnas tiomána nó ar chead foghlaimeora, tá
na [ catagóirí feithiclí ](https://www.ndls.ie/licence-categories.html) a
bhfuil tú údaraithe a thiomáint/a fheidhmiú liostaithe ar do cheadúnas. Is
cion tromchúiseach atá ann aon fheithicil a thiomáint nach bhfuil ceadúnas
agat dó.

Bíodh is gur ceadúnas tiomána nó cead foghlaimeora atá agat, níl tú i dteideal
ach an chatagóir feithicle a thiomáint dár eisíodh an ceadúnas nó cead
foghlaimeora.

Más mian leat catagóir eile de mhótarfheithicil a chur leis an gceadúnas
tiomána nó ceadúnas foghlaimeora atá agat faoi láthair, ní mór don cheadúnas
atá agat faoi láthair a bheith bailí fós. Is féidir catagóirí áirithe
feithiclí a chur le do chead foghlaimeora reatha gan aon ghá a bheith le
tástáil teoirice tiomána. Teastaíonn tástáil teoirice tiomána chun catagóirí
eile a chur leis.

##  Gluaisrothair agus móipéidí

###

Seo mar a leanas na catagóirí do ghluaisrothair agus móipéidí agus aois íosta
an tiománaí

**Catagóirí gluaisrothair agus móipéidí** **Catagóir** |  **Cineál feithicle** |  **Aois íosta an tiománaí**  
---|---|---  
AM  |  Móipéidí agus cuadrothair éadroma  |  16 bliana d’aois   
A1  |  Gluaisrothair le toilleadh innill nach mó ná 125 ceintiméadar ciúbach, le rátáil cumhachta nach mó ná 11 kW agus le cóimheas cumhachta / meáchan nach mó ná 0.1 kW/kg.  Gluaisrothair trírothaigh le rátáil chumhachta nach mó ná 15 kW  |  16 bliana d’aois   
A2  |  Gluaisrothair 35kW nó níos lú, le cóimheas cumhachta / meáchain uasta de 0.2 kW/kg, agus nach bhfuil díorthaithe ó fheithicil atá níos mó ná a dhá oiread a cumhachta.  |  18 bliana d’aois   
A  |  Gluaisrothair  Trírothaigh Mótair  |  20 bliain d’aois (rochtain fhorásach)  24 (Rochtain dhíreach)  21 Trírothaigh Mótair   
  
*Tá ceadúnais foghlaimeora do chatagóir A srianta do ghluaisrothair suas le 25kW (timpeall 285cc). Tá an srian seo i bhfeidhm ar feadh dhá bhliain tar éis duit do chéad cheadúnas tiomána do chatagóir A a fháil. Baineann an srian seo fós le ceadanna foghlaimeora agus ceadúnais tiomána a eisíodh roimh 19 Eanáir, 2013. 

Tá tuilleadh eolais ar fáil inár ndoiciméad maidir le [ ceadúnais tiomána
foghlaimeora do ghluaisrothair
](learner_driving_permits_for_motorcycles_in_ireland.html) agus  ceadúnais
tiomána do ghluaisrothair  .

###

##  Carranna agus feithiclí oibre

Seo mar a leanas na catagóirí do charranna agus do fheithiclí oibre agus aois
íosta an tiománaí:

**Catagóirí carranna agus feithiclí oibre**  
---  
**Catagóir** |  **Cineál feithicle** |  **Aois íosta an tiománaí**  
B  |  Feithiclí (seachas gluaisrothair, móipéidí, feithiclí oibre nó tarracóirí talún) le suíocháin i gcomhair suas le 8 paisinéir agus uas-mheáchan de (a chuimsíonn leantóir a tharraingt sa chás nach dtéann uas-mheáchan an leantóra thar 750kg nuair atá sé lódáilte go hiomlán) nó i gcás nach bhfuil meachán comhcheangailte MAM1 na feithicle agus an leantóra níos mó ná 3,500kg.  Clúdaíonn an catatóir seo cuadrothair (seachas iad siúd a chumhdaíonn AM)  |  17 mbliana d’aois   
W  |  Feithiclí oibre a bhfuil nó nach bhfuil leantóir acu, cosúil le tarracóir talún nó JCB  |  16 bliana d’aois   
  
Mais Uasta Údaraithe (Ciallaíonn MAM1 ar a dtugtar Ollmheáchan Ceaptha
Feithicle DGVW freisin) dearadh meáchan luchtaithe. De ghnáth tagraíonn
déantúsóirí dó mar ollmheáchan feithicle (g.v.w.) agus de ghnáth taispeántar é
ar phláta miotail

Ní cheadaíonn ceadúnais foghlaimeora do chatagóir B duit leantóir a
tharraingt.

Tá tuilleadh eolais ar fáil inár ndoiciméid maidir le [ ceadúnais tiomána
foghlaimeora do charranna agus do fheithiclí oibre ](/ga/travel-and-
recreation/motoring/driver-licensing/learner-driving-permits-for-cars-and-
work-vehicles/) agus  ceadúnais tiomána  .

###

##  Busanna agus trucailí

Seo mar a leanas na catagóirí do bhusanna agus trucailí agus aois íosta an
tiománaí:

**Catagóirí busanna agus trucailí** **Catagóir** |  **Cineál feithicle** |  **Aois íosta an tiománaí**  
---|---|---  
C1  |  Feithiclí i gcatagóir C a bhfuil meáchan MAM1 acu nach mó ná 7,500 kg, a bhfuil cóiríocht phaisinéara acu do níos mó ná ochtar sa bhreis ar an tiománaí agus i gcás nach mó ná 750 kg MAM1 an leantóra.  |  18 bliain d’aois  Caithfidh ceadúnas iomlán B a bheith agat sula nglacfaidh tú ceadúnas C1)   
C  |  Feithiclí (seachas feithiclí oibre nó tarracóirí talún) a bhfuil MAM1 acu nach mó ná 3,500 kg, a bhfuil cóiríocht phaisinéara acu do níos mó ná ochtar sa bhreis ar an tiománaí agus i gcás nach mó ná 750 kg MAM1 an leantóra.  |  18 le CPC  21 gan CPC  (Caithfidh ceadúnas iomlán B a bheith agat sula nglacfaidh tú ceadúnas C)   
D1  |  Feithiclí i gcatagóir D a bhfuil cóiríocht phaisinéara acu do 16 duine ar a mhéad sa bhreis ar an tiománaí nach mó ná 8 méadar ar fhad ar a mhéad agus nach mó ná 750 kg MAM1 an leantóra.  |  21 bliain d’aois  (Caithfidh ceadúnas iomlán B a bheith agat sula nglacfaidh tú ceadúnas D1)   
D  |  Feithiclí paisinéirí le cóiríocht do níos mó ná ochtar sa bhreis ar an tiománaí agus i gcás nach mó ná 750 kg MAM1 an leantóra.  |  24 bliain d'aois (21 le Deimhniú ar Inniúlacht Ghairmiúil Tiománaí) (Caithfidh ceadúnas iomlán B a bheith agat sula nglacfaidh tú ceadúnas D)   
  
Cuimsíonn na catagóirí seo leantóir a tharraingt sa chás nach dtéann uas-
mheáchan an leantóra thar 750kg nuair atá sé lódáilte go hiomlán. Ní
cheadaíonn ceadúnais foghlaimeora na gcatagóirí seo duit leantóir a
tharraingt, áfach.

Tá tuilleadh eolais ar fáil inár ndoiciméid maidir le [ ceadúnais tiomána
foghlaimeora do bhusanna agus trucailí
](learner_driving_permits_for_buses_and_trucks.html) agus  ceadúnais tiomána
.

###

##  Leantóirí

Seo mar a leanas na catagóirí agus aois íosta an tiománaí a bhaineann le
tiománaí atá ag tarraingt leantóir, le huasmheáchan níos airde ná 750kg nuair
atá sé lódáilte go hiomlán:

**Catagóirí leantóirí** **Catagóir** |  **Cineál feithicle** |  **Aois íosta an tiománaí**  
---|---|---  
BE  |  Comhcheangal d’fheithiclí tarraingthe i gcatagóir B agus leantóir i gcás nach mó ná 3,500 kg MAM1 an leantóra.  |  17 mbliana d’aois   
C1E  |  Comhcheangal d'fheithiclí tarraingthe i gcatagóir C1 agus leantóir sa chás go bhfuil MAM1 an leantóra níos mó ná 750 kg agus i gcás nach mó ná 12,000 kg MAM1 na feithicle tarraingthe agus an leantóra le chéile.  Comhcheangal d'fheithiclí tarraingthe i gcatagóir B le leantóir sa chás go bhfuil MAM1 an leantóra níos mó ná 3,500 kg agus i gcás nach mó ná 12,000 kg MAM1 na feithicle tarraingthe agus an leantóra le chéile.  |  18 bliana d'aois  (Caithfidh ceadúnas iomlán C1 a bheith agat sula nglacfaidh tú ceadúnas C1E)   
CE  |  Comhcheangal d’fheithiclí tarraingthe i gcatagóir C agus leantóir i gcás nach mó ná 750 kg MAM1 an leantóra.  |  21 bliain d'aois (18 le Deimhniú ar Inniúlacht Ghairmiúil Tiománaí)  (Caithfidh ceadúnas iomlán C a bheith agat sula nglacfaidh tú ceadúnas CE)   
D1E  |  Comhcheangal d’fheithiclí tarraingthe i gcatagóir D1 agus leantóir i gcás nach mó ná 750 kg MAM1 an leantóra.  |  21 bliain d'aois  (Caithfidh ceadúnas iomlán D1 a bheith agat sula nglacfaidh tú ceadúnas D1E)   
DE  |  Comhcheangal d’fheithiclí tarraingthe i gcatagóir D agus leantóir i gcás nach mó ná 750 kg MAM1 an leantóra.  |  24 bliain d'aois (21 le Deimhniú ar Inniúlacht Ghairmiúil Tiománaí)  (Caithfidh ceadúnas iomlán D a bheith agat sula nglacfaidh tú ceadúnas DE)   
  
Tá tuilleadh eolais ar fáil inár ndoiciméid maidir le [ ceadúnais tiomána
foghlaimeora do leantóirí ](learner_driving_permits_for_trailers.html) agus
ceadúnais tiomána  .  

_**Dáta an Leasaithe Deireanaigh:** 10 Bealtaine 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/motoring/driver-licensing/categories-of-motor-vehicles-and-
minimum-age-of-drivers-in-ireland/?utm_source=sharebutton_facebook) [
](https://twitter.com/intent/tweet/?text=Catag%C3%B3ir%C3%AD%20na%20m%C3%B3tarfheithicl%C3%AD%20agus%20%C3%ADos-
aois%20na%20%20dtiom%C3%A1naithe&url=https://www.citizensinformation.ie/ga/travel-
and-recreation/motoring/driver-licensing/categories-of-motor-vehicles-and-
minimum-age-of-drivers-in-ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/motoring/driver-licensing/categories-of-motor-vehicles-and-minimum-
age-of-drivers-in-ireland/?utm_source=sharebutton_whatsapp) [
](mailto:?subject=Catag%C3%B3ir%C3%AD%20na%20m%C3%B3tarfheithicl%C3%AD%20agus%20%C3%ADos-
aois%20na%20%20dtiom%C3%A1naithe&body=https://www.citizensinformation.ie/ga/travel-
and-recreation/motoring/driver-licensing/categories-of-motor-vehicles-and-
minimum-age-of-drivers-in-ireland/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Gníomhairí eastáit, ceantálaithe agus gníomhairí bainistíochta a rialáil_ ](/ga/housing/owning-a-home/buying-a-home/regulation-of-property-services/)

Tá an tÚdarás Rialála Seirbhísí Maoine (PSRA) freagrach as soláthraithe
seirbhísí maoine in Éirinn a cheadúnú agus a rialáil. Déanann an doiciméad seo
cur síos ar a bhfeidhmeanna ceadúnaithe agus feidhmeanna eile

  * [ _Cuadrothair agus feithiclí ilraoin (ATVanna) in Éirinn_ ](/ga/travel-and-recreation/motoring/cuadrothair-agus-feithicli-ilraoin-atvanna-in-eirinn/)

Faigh amach faoi thiomáint cuadrothar ar bhóthar poiblí. Ní mór d'aon duine
atá ag tiomáint cuadrothar oiliúint éigeantach a dhéanamh agus cineál áirithe
clogad a chaitheamh ar mhaithe lena sábháilteacht.

  * [ _Monatóireacht agus cóireáil ciontóirí gnéis in Éirinn_ ](/ga/justice/criminal-law/criminal-trial/sex-offenders-register/)

Ta eolas sa doiciméad seo faoi chóireáil agus faoi mhonatóireacht ciontóirí
gnéis in Éirinn. Cuimsíonn sé mionsonraí ar chlár na gciontóirí gnéis,
orduithe maoirseachta iar-scaoilte, orduithe ciontóirí gnéis agus an chaoi a
gcaitear le ciontóirí gnéis sa phríosún.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

