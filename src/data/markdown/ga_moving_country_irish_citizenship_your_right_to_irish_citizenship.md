English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Saoránacht ](/ga/moving-country/irish-citizenship/) > Ag éirí i do
shaoránach Éireannach

#  Ag éirí i do shaoránach Éireannach

  * Réamhrá 
  * Saoránacht Éireannach agus andlí 
  * Tuaisceart Éireann agus SaoránachtÉireannach 
  * Cé atá i dteideal saoránachtÉireannach? 
  * Cé atá i dteideal iarratas adhéanamh ar shaoránacht Éireannach trí eadóirseacht? 
  * Dé-shaoránacht 
  * Cearta shaoránaigh na hÉireann 
  * Saoránacht Éireannach a thabhairtsuas 
  * Tuilleadh eolais 

##  Réamhrá

Is tír cheannasach, neamhspleách í Éire agus tá rialacha agus dlíthe aici
maidir le cé atá i dteideal saoránacht Éireannach.

Ba Éireannaigh iad formhór shaoránaigh na hÉireann go huathoibríoch nuair a
rugadh iad. Roimh 1 Eanáir 2005, bhí gach duine a rugadh ar oileán na hÉireann
ina shaoránach Éireannach de réir breithe. Tar éis leasú ar Bhunreacht na
hÉireann, ní teidlíocht uathoibríoch a thuilleadh do gach duine a rugadh ar
oileán na hÉireann an tsaoránacht trí bhreith.

Má rugadh tú thar lear, tá tú i dteideal s [ aoránacht Éireannach má rugadh do
thuismitheoir in Éirinn ](/ga/moving-country/irish-citizenship/irish-
citizenship-through-birth-or-descent/) . Má rugadh do sheantuismitheoirí in
Éirinn, b’fhéidir go mbeidh tú in ann saoránacht a éileamh trí [ Clár na
Breitheanna Eachtracha ](/ga/moving-country/irish-citizenship/foreign-births-
register/) .

Is féidir le cónaitheoirí Éireannacha a tháinig ó thar lear iarratas a
dhéanamh chun bheith ina [ saoránaigh Éireannacha trí eadóirseacht
](/ga/moving-country/irish-citizenship/a-bheith-i-do-shaoranach-eireannach-
tri-eadoirseacht/) .

Is saoránaigh AE iad saoránaigh na hÉireann freisin, rud a chiallaíonn gur
féidir leo maireachtáil, obair agus staidéar a dhéanamh in aon bhallstát eile
den AE.

Tá cur síos sa doiciméad seo ar cé atá in ann saoránacht Éireannach a éileamh
nó iarratas a dhéanamh uirthi, na cearta atá ag saoránaigh na hÉireann agus ta
freagraí ar roinnt ceisteanna ginearálta ar dhlí saoránachta na hÉireann.

##  Saoránacht Éireannach agus andlí

###  Saoránacht Éireannach i mBunreacht na hÉireann

Is é Bunreacht na hÉireann dlí bunúsach an Stáit agus glacadh leis in 1937.
Tháinig sé in áit [ Bhunreacht Shaorstát na hÉireann.
](http://www.irishstatutebook.ie/eli/1922/act/1/enacted/en/print.html)

Thug Bunreacht Shaorstát na hÉireann saoránacht do dhuine ar bith a chónaigh
ar chríoch Shaorstát na hÉireann agus:

  * Tráth achtaithe an bhunreachta a raibh cónaí air/uirthi ar chríoch Shaorstát na hÉireann 

agus

  * a rugadh in Éirinn é, nó ba mhac nó iníon é/í le duine a rugadh in Éirinn 

nó

  * a raibh cónaí air/uirthi in Éirinn ar feadh 7 mbliana nó níos mó 

Níor thug sé cearta saoránachta d’aon duine a rugadh tar éis Bhunreacht
Shaorstát na hÉireann a achtú. Ina áit sin, dúirt sé go mbeadh sé seo leagtha
amach sa dlí.

Nuair a tháinig [ Bunreacht na hÉireann
](http://www.irishstatutebook.ie/eli/cons/en/html) ina áit, rinneadh saoránach
d’Éirinn d’aon duine ar deonaíodh saoránacht de Shaorstát na hÉireann dó faoi
fhorálacha an Bhunreachta roimhe seo. Deir [ Airteagal 9 de Bhunreacht na
hÉireann ](http://www.irishstatutebook.ie/eli/cons/en/html#part2) go gcinnfí
“fáil agus caillteanas” nó saoránacht Éireannach sa todhchaí de réir an dlí.

Ritheadh an [ 19ú Leasú ar Bhunreacht na hÉireann
](http://www.irishstatutebook.ie/eli/1998/ca/19/enacted/en/print.html) tar éis
Chomhaontú Aoine an Chéasta in 1998. Chuir sé seo an ceart chun saoránachta
trí bhreith sa Bhunreacht.

Ritheadh an [ 27ú Leasú ar Bhunreacht na hÉireann
](http://www.irishstatutebook.ie/eli/2011/ca/29/enacted/en/html) trí reifreann
in 2004. Chuir sé seo deireadh leis an gceart uathoibríoch chun saoránachta
trí bhreith do dhuine ar bith a rugadh in Éirinn tar éis 1 Eanáir 2005 agus
thug sé údarás ar ais don Oireachtas (parlaimint na hÉireann) cinneadh a
dhéanamh ar dhlíthe faoi shaoránacht trí bhreith.

###  Achtanna Náisiúntachta agus Saoránachta na hÉireann

Ligeann Bunreacht na hÉireann don Oireachtas dlíthe a dhéanamh chun cinneadh a
dhéanamh ar cé ar féidir leo a bheith ina saoránach Éireannach tar éis an
Bunreacht a achtú (i 1937). Ba é an dlí saoránachta ba thábhachtaí a ritheadh
tar éis 1937 ná an [ tAcht um Náisiúntacht agus Saoránacht Éireannach 1956
](http://www.irishstatutebook.ie/eli/1956/act/26/enacted/en/html) .

Bhí roinnt forálacha tábhachtacha san Acht seo:

  * Saoránach Éireannach go huathoibríoch ab ea aon duine a rugadh in Éirinn. Bhí daoine a rugadh i dTuaisceart Éireann i dteideal a bheith ina saoránaigh Éireannacha dá roghnóidís siad é. 
  * Bunaíodh Clár na mBreitheanna Eachtracha do dhírshliochtaigh shaoránach Éireannach a rugadh thar lear. 
  * D’fhéadfadh mná céile shaoránaigh na hÉireann (ach ní fir chéile) saoránacht Éireannach a éileamh trí dhearbhú iar-phósta a shíniú. Tháinig deireadh leis an gcleachtas seo in 2005. 
  * Leagadh amach rialacha eadóirseachta. 

Leasaíodh an tAcht roinnt uaireanta, an leasú ba thábhachtaí in 2004, tar éis
an [ 27ú Leasú ar an mBunreacht
](http://www.irishstatutebook.ie/eli/2004/ca/27/enacted/en/print#sec1) . Chuir
sé seo deireadh leis an gceart uathoibríoch ar [ shaoránacht Éireannach trí
bhreith ](/ga/moving-country/irish-citizenship/irish-citizenship-through-
birth-or-descent/) dóibh siúd go léir a rugadh in Éirinn.

##  Tuaisceart Éireann agus SaoránachtÉireannach

Thug an tAcht um Náisiúntacht agus Saoránacht Éireannach 1956 an ceart do
dhaoine a rugadh i dTuaisceart Éireann saoránacht Éireannach a éileamh dá
roghnóidís é sin a dhéanamh.

Dheimhnigh [ Comhaontú Aoine an Chéasta ](/ga/government-in-ireland/ireland-
and-the-uk/good-friday-agreement/) , a shínigh idir rialtais na hÉireann agus
Rialtas na Breataine in 1998, go bhféadfadh daoine a rugadh i dTuaisceart
Éireann a roghnú a bheith ina saoránaigh Briotanacha nó Éireannacha.

Ón 1 Eanáir 2005, má rugadh tú i dTuaisceart Éireann, is féidir leat
saoránacht Éireannach a éileamh más saoránaigh de chuid na Breataine nó na
hÉireann iad do thuismitheoir (nó do thuismitheoirí), nó má bhí duine acu ina
c(h)ónaí ar oileán na hÉireann ar feadh 3 ar a laghad as an 4 bliana díreach
roimh do bhreith.

Féadfaidh tú níos mó a léamh faoi [ shaoránacht trí bhreith nó trí ghinealach.
](/ga/moving-country/irish-citizenship/irish-citizenship-through-birth-or-
descent/)

##  Cé atá i dteideal saoránachtÉireannach?

Tá tú i dteideal saoránacht Éireannach a éileamh má bhaineann ag aon cheann
díobh seo a leanas:

  1. **Rugadh tú in Éirinn nó i dTuaisceart Éireann roimh 1 Eanáir 2005**
  2. **Rugadh tú in Éirinn nó i dTuaisceart Éireann tar éis 31 Nollaig 2004**

agus

Ba Éireannach duine amháin (nó an bheirt) de do thuismitheoirí a bhí i
dteideal a bheith ina s(h)aoránach Éireannach nó ina s(h)aoránach Briotanach
tráth do bhreithe

Nó

Ba shaoránach Éireannach nó Briotanach duine amháin (nó an bheirt) de do
thuismitheoirí agus fuair sé/sí bás sular rugadh tú

Nó

Bhí duine amháin (nó an bheirt) de do thuismitheoirí i dteideal cónaí in
Éirinn nó i dTuaisceart Éireann gan aon srian ar a t(h)réimhse cónaitheachta.

Nó

Bhí duine amháin (nó an bheirt) de do thuismitheoirí ina c(h)ónaí go dlíthiúil
ar oileán na hÉireann ar feadh 3 bliana as na 4 bliana díreach roimh do
bhreith (ní chuimsíonn sé seo cónaí ar víosa mac léinn, ná cónaí agus tú ag
fanacht le cinneadh cosanta idirnáisiúnta nó cónaí faoi dhearbhú um chosaint
choimhdeach)

  1. **Rugadh tú thar lear**

agus

Rugadh duine amháin (nó an bheirt de do thuismitheoirí) in Éirinn agus bhí
sé/sí i dteideal saoránacht Éireannach

Nó

Rugadh do sheantuismitheoir in Éirinn agus cláraigh tú do bhreith ar Chlár na
mBreitheanna Eachtracha

Nó

Tráth do bhreithe, bhí do thuismitheoir ina shaoránach Éireannach trí chlárú
le Clár na mBreitheanna Eachtracha nó trí eadóirsiú

  1. **Rugadh in Éirinn tú agus níl tú i dteideal a bheith i do shaoránach d'aon tír eile** . 

Is féidir leat léamh faoi [ shaoránacht trí breith ](/ga/moving-country/irish-
citizenship/irish-citizenship-through-birth-or-descent/) .

##  Cé atá i dteideal iarratas adhéanamh ar shaoránacht Éireannach trí
eadóirseacht?

Sa chuidseo, ní fholaíonn áit chónaithe dhlíthiúil (nó áit chónaithe in-
áireamh) am a caitheadh ar víosa mac léinn nó am a caitheadh ag fanacht le
cinneadh ar Chosaint Idirnáisiúnta.

Chomh maith leis na coinníollacha thíos, caithfidh dea-cháil a bheith ort
freisin. Tugtar saoránacht trí eadóirseacht de réir rogha an Aire Dlí agus
Cirt.

Mura bhfuil tú i dteideal saoránachta trí bhreith nó trí ghinealach, is féidir
leat iarratas a dhéanamh chun bheith i do [ shaoránach Éireannach trí
eadóirseacht ](/ga/moving-country/irish-citizenship/a-bheith-i-do-shaoranach-
eireannach-tri-eadoirseacht/) má:

**1\. Tá tú i do chónaí in Éirinn go dlíthiúil ar feadh 5 bliana as na 9
mbliana deiridh dar críoch an lá roimh d’iarratas**

Agus

Bhí tú i do chónaí in Éirinn go dlíthiúil ar feadh na tréimhse 12 mhí roimh
d’iarratas

Agus

Tá tú os cionn 18

**2\. Fuair tú dearbhú mar dhídeanaí ón Aire Dlí agus Cirt**

Agus

Tá tú i do chónaí go dlíthiúil in Éirinn ar feadh 3 bliana ag críochnú lá do
iarratais

Agus

Bhí tú i do chónaí in Éirinn go dlíthiúil ar feadh na tréimhse 12 mhí roimh
d’iarratas

Agus

Tá tú os cionn 18

**3\. Is leanbh tú a rugadh in Éirinn nach bhfuil i dteideal saoránachta trí
bhreith**

Agus

Tá tú féin agus duine amháin (nó an bheirt) de do thuismitheoirí i bhur gcónaí
in Éirinn go dlíthiúil ar feadh 5 bliana as na 9 mbliana dar críoch lá do
iarratais

Agus

Tá tú féin agus duine amháin (nó an bheirt) de do thuismitheoirí tar éis cónaí
go dlíthiúil in Éirinn ar feadh na tréimhse 12 mhí roimh d’iarratas

**NÓ**

Tá do thuismitheoir anois ina shaoránach eadóirsithe Éireannach

Agus

Bhí tú i do chónaí in Éirinn ar feadh 3 bliana ar a laghad roimh d’iarratas

**4\. Tá tú pósta faoi láthair nó i do pháirtí sibhialta le shaoránach
Éireannach**

Agus

Bhí tú i do chónaí in Éirinn go dlíthiúil ar feadh 3bliana as na 5 bliana
roimh lá d’iarratais

Agus

Bhí tú i do chónaí in Éirinn go dlíthiúil ar feadh na tréimhse 12 mhí roimh
d’iarratas

Agus

Tá sibh pósta agus ag maireachtáil le chéile ar feadh 3 bliana

##  Dé-shaoránacht

Ta dé-shaoránacht ceadaithe in Éirinn, rud a chiallaíonn gur féidir leat a
bheith i do shaoránaigh Éireannach agus fóst i do shaoránach tíre eile.

Ní cheadaíonn roinnt tíortha dé-shaoránacht agus ba cheart duit rialacha
saoránachta do thíre dúchais a sheiceáil má tá tú ag smaoineamh ar iarratas a
dhéanamh ar shaoránacht Éireannach.

Más dé-shaoránach tú, is féidir leat iarratas a dhéanamh ar do phas neamh-
Éireannach a bheith stampáilte le [ Formhuiniú ‘Gan Coinníoll
](http://www.inis.gov.ie/en/INIS/Pages/Without_Condition_Endorsement%20\(Stamp%206\))
‘(ar a dtugtar Stampa 6 freisin). Deir an stampa seo go bhfuil sé de cheart
agat cónaí in Éirinn gan aon choinníollacha ama.

##  Cearta shaoránaigh na hÉireann

Más saoránach Éireannach tú, tá tú i dteideal

  * [ Pas Éireannach ](/ga/travel-and-recreation/passports/irish-passports-an-overview/) a bheith agat 
  * Cónaí agus obair in Éirinn gan srian 
  * [ Vóta a chaitheamh in olltoghchán ](/ga/government-in-ireland/elections-and-referenda/voting/right-to-vote/) , reifreann bunreachtúil nó toghchán uachtaránach 
  * A bheith tofa don rialtas in Éirinn agus san Aontas Eorpach. 
  * A bheith ag maireachtáil, ag taisteal agus ag obair laistigh den Aontas Eorpach 
  * A [ bheith ar ghiúiré ](/ga/justice/courtroom/jury-service/) , mura bhfuil tú dícháilithe nó neamh-incháilithe 
  * [ Cúnamh taidhleoireachta ](/ga/moving-country/moving-abroad/leaving-ireland/diplomatic-supports/) a fháil thar lear ó ambasáid Éireannach nó AE 

##  Saoránacht Éireannach a thabhairtsuas

Más saoránach Éireannach tú atá i do chónaí thar lear, agus más mian leat
iarratas a dhéanamh ar shaoránacht tíre eile b’fhéidir go mbeidh ort do
shaoránacht Éireannach a thabhairt suas.

Déanann tú é seo trí dhearbhú eachtrannach a dhéanamh.

Má bhí tú i do shaoránach Éireannach de réir breithe, féadfaidh tú do
shaoránacht Éireannach a atosú trí dhearbhú saoránachta a dhéanamh (pdf).

##  Tuilleadh eolais

Is féidir leat léamh faoi:

  * [ Saoránacht Éireannach trí bhreith nó trí ghinealach ](/ga/moving-country/irish-citizenship/irish-citizenship-through-birth-or-descent/)
  * [ Eadóirseacht ](/ga/moving-country/irish-citizenship/a-bheith-i-do-shaoranach-eireannach-tri-eadoirseacht/)
  * [ Clár na m Breitheanna Eachtracha ](/ga/moving-country/irish-citizenship/foreign-births-register/)

Tá [ tuilleadh eolais faoi shaoránacht Éireannach
](http://www.inis.gov.ie/en/INIS/Pages/citizenship) ar láithreán Gréasáin
Sheirbhís Eadóirseachta agus Inimirce na hÉireann (INIS). Is féidir leat
ríomhphost a sheoladh chuig INIS freisin ag Citizenhipinfo@justice.ie.

_**Dáta an Leasaithe Deireanaigh:** 21 Márta 2024 _

[
](https://facebook.com/sharer/sharer.php?u=https://www.citizensinformation.ie/ga/moving-
country/irish-citizenship/your-right-to-irish-
citizenship/?utm_source=sharebutton_facebook) [
](https://twitter.com/intent/tweet/?text=Ag%20%C3%A9ir%C3%AD%20i%20do%20shaor%C3%A1nach%20%C3%89ireannach&url=https://www.citizensinformation.ie/ga/moving-
country/irish-citizenship/your-right-to-irish-
citizenship/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/irish-citizenship/your-right-to-irish-
citizenship/?utm_source=sharebutton_whatsapp) [
](mailto:?subject=Ag%20%C3%A9ir%C3%AD%20i%20do%20shaor%C3%A1nach%20%C3%89ireannach&body=https://www.citizensinformation.ie/ga/moving-
country/irish-citizenship/your-right-to-irish-
citizenship/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Irish citizenship and passports for children born abroad_ ](/ga/returning-to-ireland/residency-and-citizenship/irish-citizenship-and-passports-for-children-born-abroad/)

Outlines the rules about Irish citizenship for children who were born abroad
and have an Irish parent. It also covers the documents you need when applying
for an Irish passport for children born abroad.

  * [ _Saoránacht d'Éirinn ó bhreith nó ó ghinealach_ ](/ga/moving-country/irish-citizenship/irish-citizenship-through-birth-or-descent/)

Ní hé an gnáthchúrsa é gur saoránach Éireannach tú má saolaíodh in oileán na
hÉireann tú. D'fhéadfá a bheith i dteideal saoránacht Éireannach dá
mb'Éireannaigh iad do thuismitheoir(í) nó do sheantuismitheoirí ach d'fhéadfá
an bhreith a chlárú.

  * [ _Coimisiún na hÉireann um Chearta an Duine agus Comhionannas_ ](/ga/justice/law-and-rights/irish-human-rights-and-equality-commission/)

Déanann an Coimisiún cearta an duine agus comhionannas a chur chun cinn agus a
chosaint. I roinnt cásanna, féadfaidh an Coimisiún cabhrú leat chun
saincheisteanna chearta an duine a chur chun cinn nó trí chabhrú leat le
himeachtaí dlí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

