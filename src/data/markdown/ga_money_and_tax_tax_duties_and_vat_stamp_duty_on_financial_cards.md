English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Dleachtanna agus CBL ](/ga/money-and-
tax/tax/duties-and-vat/) > Dleacht stampála ar chártaí airgeadais

#  Dleacht stampála ar chártaí airgeadais

  * Réamhrá 
  * Cártaí ATM agus cártaí dochair 
  * Cártaí creidmheasa agus cártaímuirir 
  * Cén áit a dhéanfaidh méiarratas 

##  Réamhrá

Gearrann an Rialtas cáin (nó dleacht stampála) ar chártaí eisithe ag
institiúidí airgeadais in Éirinn gach bliain. Má húsáideann tú ceann de na
cártaí seo a leanas eisithe ag institiúid airgeadais, caithfidh tú cáin a íoc
gach bliain.

I measc na gcártaí seo tá:

  * Cártaí ATM agus cártaí dochair (Uathmheaisín Bainc) 
  * Cártaí creidmheasa agus cártaí muirir 

##  Cártaí ATM agus cártaí dochair

Ón 1 Eanáir 2016, tá dleacht stampála rialtais de 12 cent gearrtha ar
aistarraingtí ATM (tá sé ar bharr de haon mhuirearaigh ó do bhainc). Tá €2.50
i gceist le haghaidh cártaí ATM agus €5 le haghaidh cártaí comhcheangailte
(ATM agus dochair). Bailítear an dleacht stampála seo i riaráiste. Ciallaíonn
sé seo go mbainfear na costais a ghearrfar ort in 2023 amach as do chuntas an
31 Nollaig 2023.

##  Cártaí creidmheasa agus cártaímuirir

Is cárta plaisteach é cárta creidmheasa a eisíonn institiúid airgeadais agus a
ligeann duit earraí, seirbhísí nó airgead tirim a fháil suas go teorainn
chreidmheasa sonraithe. Íocann tú an chuideachta cárta creidmheasa ansin méid
na n-idirbheart iomlán a ghearrann tú ar an gcárta. Gearrtar ús ar aon
iarmhéid gan íoc gach mí.

Is féidir cárta muirir a úsáid ar nós cárta creidmheasa ach ní ghearrtar aon
ús mar gheall go n-íocann tusa na hiarmhéideanna ag deireadh gach mí.

Tá an dleacht stampála iníoctha gach bliain mar seo a leanas:

  * Cártaí creidmheasa: €30 
  * Cártaí muirir: €30 

Tá an táille do gach cuntas. Is féidir leat cártaí breise a eisiúint ar
chuntas gan dleacht breise a íoc.

Caithfidh cuideachtaí a bhfuil roinnt cártaí acu ar chuntas amháin an dleacht
a íoc ar gach cárta.

De ghnáth bailítear dleacht stampa an 1 Aibreán don bhliain roimhe. Tosaíonn
an bhliain chánach don dleacht stampa an 2 Aibreán.

Má tá an cuntas cárta creidmheasa dúnta agus nach mbaineadh úsáid as riamh,
níl aon dleacht stampála le n-íoc, ar choinníoll go dúnann tú an cuntas sa
tréimhse chéanna is a osclaíodh é. Mura ndúnann tú an cuntas sa tréimhse a
d'osclaíodh é, gearrfar dleacht stampála ort fiú más rud é nár baineadh úsáid
as riamh. Más rud é gur úsáid tú do chárta agus go ndúnann tú do chuntas i
rith na bliana, gearrfar dleacht stampála ort maidir le dúnadh.

Má tá tú ag athrú chuig cuntas cárta creidmheasa difriúil, ní gá duit an
dleacht a íoc arís don bhliain sin. Nuair a bheidh tú ag dúnadh an chuntas,
tabharfaidh d'eisitheoir cárta litir dhúnadh duit ag rá go gur íoc tú do
dhleacht stampála don bhliain. Má thugann tú an litir seo go d'eisitheoir
cárta nua, ní ghearrfar dleacht stampála ort don bhliain sin. Is féidir leat
do chuntas a athrú chomh minic agus is mian leat i rith na bliana gan dleacht
breise a íoc, fad is a dtugann tú litir dhúnadh do na heisitheoirí cárta gach
uair.

Níl sé de dhualgas ort an dleacht stampála a íoc má tá do sheoladh billeála
taobh amuigh den Stát don tréimhse chuntasaíochta iomlán atá i gceist.

Sa gcás go gcailltear sealbhóir an chuntais cárta creidmheasa nó an chuntais
cárta muirir agus má tá an cuntas dúnta, níl aon dleacht iníoctha maidir leis
an gcuntas cárta creidmheasa nó an cuntas muirir ón 1 Aibreán ar aghaidh.

##  Cén áit a dhéanfaidh méiarratas

Má tá ceist agat faoi costas dleacht stampála ar do chuntas, ba cheart duit é
a ardú le d'institiúid airgeadais. Chun tuilleadh eolais a fháil maidir le cén
chaoi a chuirtear an dleacht stampála ar chártaí airgeadais, déan teagmháil le
Roinn Cásanna Móra na [ gCoimisinéirí Ioncaim.
](https://www.revenue.ie/ga/Home.aspx)

##  Coimisinéirí Ioncaim

###  Oifig na gCoimisinéirí Ioncaim

Rannán na gCásanna Móra

Teach Ballaugh,  
73-79 Sráid an Mhóta Íochtarach  
Baile Átha Cliath 2  
Éire

**Teil:** (01) 6131803

**Láithreán Gréasáin:** [ http://www.revenue.ie ](http://www.revenue.ie)

**R-phost:** [ largecasesdiv@revenue.ie ](mailto:largecasesdiv@revenue.ie)

_**Dáta an Leasaithe Deireanaigh:** 3 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/duties-and-vat/stamp-duty-on-financial-
cards/?utm_source=sharebutton_facebook) [
](https://twitter.com/intent/tweet/?text=Dleacht%20stamp%C3%A1la%20ar%20ch%C3%A1rta%C3%AD%20airgeadais&url=https://www.citizensinformation.ie/ga/money-
and-tax/tax/duties-and-vat/stamp-duty-on-financial-
cards/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/duties-and-vat/stamp-duty-on-financial-
cards/?utm_source=sharebutton_whatsapp) [
](mailto:?subject=Dleacht%20stamp%C3%A1la%20ar%20ch%C3%A1rta%C3%AD%20airgeadais&body=https://www.citizensinformation.ie/ga/money-
and-tax/tax/duties-and-vat/stamp-duty-on-financial-
cards/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Dleacht stampála ar réadmhaoin_ ](/ga/housing/owning-a-home/buying-a-home/stamp-duty/)

Tá dleacht stampála iníoctha ar aistriú réadmhaoine

  * [ _Na híocaíochtaí leasa shóisialaigh le daoine a chónaíonn ar oileán sainithe_ ](/ga/social-welfare/extra-social-welfare-benefits/island-increase/)

Má tá tú ag fáil íocaíocht leasa shóisialaigh sainithe agus tú i do chónaí ar
oileáin áirithe amach ó chósta na hÉireann féadfaidh tú méadú a fháil ar
d'íocaíocht leasa shóisialaigh.

  * [ _Cártaí cuairte DG_ ](/ga/health/medical-cards-and-gp-visit-cards/gp-visit-cards/)

Mura bhfuil cárta leighis nó cárta cuairte LG agat, ní bhíonn cuairt ar
dhochtúir ginearálta saor in aisce. Cad é cárta cuairte LG agus conas iarratas
a dhéanamh?

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

