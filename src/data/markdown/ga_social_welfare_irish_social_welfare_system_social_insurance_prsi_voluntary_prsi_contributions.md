English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Córas Leasa Shóisialaigh na hÉireann ](/ga/social-welfare/irish-social-
welfare-system/) > [ Árachas Sóisialach (ÁSPC) ](/ga/social-welfare/irish-
social-welfare-system/social-insurance-prsi/) > Ranníocaíochtaí deonacha
árachais shóisialaigh

#  Ranníocaíochtaí deonacha árachais shóisialaigh

  * Eolas 
  * Rialacha 
  * Rataí 
  * Conas iarratas a dhéanamh 
  * Cá háit a ndéanfaidh méiarratas 

##  Eolas

Is féidir le híocadh Árachais shóisialta cuidiú leat bheith i dteideal
íocaíochtaí árachais shóisialaigh, ar nós An Pinsean Stáit (Ranníocaíochta).
Más fostaí thú, gearrtar asbhaintí Árachas Sóisialach Pá-Choibhneasta (ÁSPC) ó
do phá gach aon seachtain.

Mura fostaí tú a thuilleadh nó má tá tú féinfhostaithe agus gan
ranníocaíochtaí (ÁSPC) a dhéanamh, thig leat ranníocaíochtaí deonacha a
dhéanamh.

Má bhíonn tú ag fáil íocaíocht leasa shóisialaigh, nó ag síniú le haghaidh
creidmheasanna, is féidir go bhfuil ranníocaíochtaí creidiúnaithe nó
‘creidmheasanna’ dlite duit, rud a choinneoidh d'árachas sóisialta cothrom le
dáta freisin.

Is féidir le ranníocaíochtaí deonacha do thaifead árachais shóisialta a
chothabháil agus cuidiú leat bheith i dteideal íocaíochtaí árachais
shóisialaigh sa todhchaí. Cumhdaíonn ranníocaíochtaí deonacha sochair
fhadtéarmacha, dála pinsean. Ní chumhdaíonn ranníocaíochtaí deonacha sochair
ghearrthéarmacha, áfach, le haghaidh breoiteachta, cuardaitheora post agus
máithreachais, mar shampla.

Féadfaidh tú roghnú ranníocaíochtaí deonacha a íoc (má tá tú faoi bhun 66
bliain d'aois agus sásaíonn tú na coinníollacha eile) mura dtá tú:

  * Faoi chumhdach scéim ÁSPC a thuilleadh ar bhonn éigeantach in Éirinn 
  * Faoi chumhdach scéim ÁSPC a thuilleadh, ar bhonn éigeantach ná deonach, i dtír ar bith eile de chuid an AE 

Má tá tú ag obair thar lear agus níl tú faoi réir ranníocaíochtaí ÁSPC na
hÉireann nó an AE féadfaidh tú roghnú ranníocaíochtaí deonacha a íoc.

Más duine thú a d’éirigh as an obair chun dul i gcúram linbh faoi 12 bliana
d’aois nó i gcúram duine éagumasach/ linbh éagumasach thig le [ Scéim um
Chúramaí Baile ](http://www.welfare.ie/ga/Pages/What-is-the-Homemakers-
Scheme.aspx) bheith ina rogha níos fearr duit ná ranníocaíochtaí deonacha a
dhéanamh.

###  Athruithe ar riachtanais ÁSPC do ranníocóirí deonacha

Ó 6 Aibreán 2015 is gá **520 ranníocaíocht ÁSPC (10 mbliana)** a bheith íoctha
agat chun bheith incháilithe ranníocaíochtaí deonacha a dhéanamh:

  * Má bhí daoine ina ranníocóir ar 6 Aibreán 2013 go 6 Aibreán 2014, ba ghá dóibh **364 ranníocaíocht ÁSPC** a bheith íoctha acu (9 mbliana). 
  * Má bhí daoine ina ranníocóir ar 6 Aibreán 2014 go 6 Aibreán 2015, ba ghá dóibh **468 ranníocaíocht ÁSPC** a bheith íoctha acu (7 mbliana). 

##  Rialacha

Chun cáiliú le ranníocaíochtaí deonacha a dhéanamh ní mór duit:

  * 520 seachtain ar a laghad de ranníocaíochtaí ÁSPC íoctha faoi árachas éigeantach i gceachtar fostaíocht nó féinfhostaíocht 
  * Ní mór duit iarratas chun ranníocaíochtaí deonacha a dhéanamh laistigh de 60 mhí i ndiaidh dheireadh na bliana cánach (bliain ranníocaíochta) ar lena linn a d’íoc tú árachas éigeantach nó a bhí ranníocaíochta creidiúnaithe agat. (Ó Feabhra 2017, tá an teorainn ama le haghaidh ranníocaíochtaí deonacha méadaithe ó 12 mhí go 60 mhí.) 
  * Comhaontú le ranníocaíochtaí deonacha a íoc ó thús seachtain ranníocaíochta a leanann an tseachtain a d’éirigh tú as árachas éigeantach. 

Is ionann an bhliain ranníocaíochta agus an bhliain chánach ioncaim, is é sin
ó Eanáir go Nollaig.

Ní féidir ranníocaíochtaí atá íoctha de réir Aicme ÁSPC J a úsáid chun na
coinníollacha seo a chomhlíonadh. Is féidir leat, áfach, ÁSPC ag Aicme J agus
ranníocaíochtaí deonacha a íoc ag an am céanna.

**Stadann tú ag íoc ranníocaíochtaí deonacha** ceachtar nuair a bhíonn tú 66
bliana d’aois nó nuair a thosaíonn tú ag íoc ÁSPC arís.

Má fhaigheann tú Pinsean Stáit Leasa Shóisialaigh (Aistriú) ag 65 bliana níl
ort ranníocaíochtaí deonacha sa bhreis a íoc.

##  Rataí

Tá trí ráta éagsúil do ranníocaíochtaí deonacha ann. Is ionann an ráta
ranníocaíocht deonach a íocann tú agus an ranníocaíocht ÁSPC is déanaí a d’íoc
tú nó atá creidiúnaithe agat.  Léigh tuilleadh eolais faoi íocadh árachais
shóisialaigh  .

**Má d’íoc tú ÁSPC ag Aicme A, E, nó H, íocann tú ardráta ranníocaíochta de
6.6%** ar d’ioncam inríofta sa bhliain cánach roimhe sin faoi réir íos-táille
de €500. Is féidir bheith i dteideal íocaíochtaí árachais shóisialta le
ranníocaíochtaí deonacha a íoc ag an ráta seo mar a leanas :

  * [ Pinsean Stáit (Ranníocach) ](/ga/social-welfare/older-and-retired-people/pinsean-stait-ranniocach/)
  * [ Pinsean Baintrí, Baintrí Fir nó Páirtnéara Shibhialta Mharthanaigh (Ranníocach) ](/ga/social-welfare/death-related-benefits/widowed-persons-contrib-pension/)
  * [ Íocaíocht Chaomhnóra (Ranníocach) ](/ga/social-welfare/death-related-benefits/guardian-and-orphan-payments/)

**Má d’íoc tú ÁSPC ag Aicme B, C, nó D íocann tú íosráta ranníocaíochta de
2.6%** ar d’ioncam inríofa sa bhliain chánach roimhe sin faoi réir íostáille
de €250. Socraítear an t-uastáille de réir na huasteorann ÁSPC atá i bhfeidhm
i ngach bliain ranníocaíochta. Is féidir bheith i dteideal íocaíochtaí
árachais shóisialta le ranníocaíochtaí deonacha a íoc ag an ráta seo mar a
leanas:

  * Pinsean Baintrí, Baintrí Fir nó Páirtnéara Shibhialta Mharthanaigh (Ranníocach) 
  * Íocaíocht Chaomhnóra (Ranníocach) 
  * 

**Má d’íoc tú ÁSPC ag Aicme S íocann tú bunráta de €500.** Is féidir bheith i
dteideal íocaíochtaí árachais shóisialta le ranníocaíochtaí deonacha a íoc ag
an ráta seo mar a leanas :

  * Pinsean Stáit (Ranníocach) 
  * Pinsean Baintrí, Baintrí Fir nó Páirtnéara Shibhialta Mharthanaigh (Ranníocach) 
  * Íocaíocht Chaomhnóra (Ranníocach) 

Is féidir ranníocaíochtaí a íoc le seic, Dréacht Bainc nó Dochar Díreach. Is
féidir leat do ranníocaíochtaí deonacha a íoc le cnapshuim roimh dheireadh na
bliana ranníocaíochta nó le tráthchodanna gach trí nó se mhí le linn na bliana
ranníocaíochta. Ní mór duit iomlán na ranníocaíochta don bhliain a íoc gan a
bheith níos moille ná 12 mhí i ndiaidh dheireadh na bliana ina bhfuil an
íocaíocht dlite.

##  Conas iarratas a dhéanamh

Le bheith [ i do ranníocóir deonach ní mór duit an fhoirm VC 1 a íoslódáil
agus a líonadh (pdf)
](https://assets.gov.ie/38579/05744c80b36743c7a5c7e420fa5f7a13.pdf) .

Is féidir leat an fhoirm seo a fháil ó [ Ionad Intreo agus d'oifig áitiúil
leasa shóisialaigh ](https://www.gov.ie/en/directory/category/e1f4b5-intreo-
offices/) .  

##  Cá háit a ndéanfaidh méiarratas

###  Rannóg na Ranníocaíochtaí Deonacha

Roinn Coimirce Sóisialaí  
McCarter's Road,  
Buncrana,  
Dún na nGall,  
F93 CH79

**Teil:** (01) 471 5898 or 0818 690690

**Láithreán Gréasáin:** [
https://www.gov.ie/en/campaigns/fb84c0-intreo/?referrer=http://www.gov.ie/intreo/
](https://www.gov.ie/en/campaigns/fb84c0-intreo/?referrer=http://www.gov.ie/intreo/)

**R-phost:** [ contributionstatement@welfare.ie
](mailto:contributionstatement@welfare.ie)

_**Dáta an Leasaithe Deireanaigh:** 17 Feabhra 2020 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/irish-social-welfare-system/social-insurance-prsi/voluntary-prsi-
contributions/?utm_source=sharebutton_facebook) [
](https://twitter.com/intent/tweet/?text=Rann%C3%ADoca%C3%ADochta%C3%AD%20deonacha%20%C3%A1rachais%20sh%C3%B3isialaigh&url=https://www.citizensinformation.ie/ga/social-
welfare/irish-social-welfare-system/social-insurance-prsi/voluntary-prsi-
contributions/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/irish-social-welfare-system/social-insurance-prsi/voluntary-prsi-
contributions/?utm_source=sharebutton_whatsapp) [
](mailto:?subject=Rann%C3%ADoca%C3%ADochta%C3%AD%20deonacha%20%C3%A1rachais%20sh%C3%B3isialaigh&body=https://www.citizensinformation.ie/ga/social-
welfare/irish-social-welfare-system/social-insurance-prsi/voluntary-prsi-
contributions/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ranníocaíochtaí creidiúnaithe árachais shóisialaigh_ ](/ga/social-welfare/irish-social-welfare-system/social-insurance-prsi/credited-social-insurance-contributions/)

Is é atá i ranníocaíocht chreidiúnaithe árachais shóisialaigh ná ranníocaíocht
a thugann tú agus atá taifeadta ar do thaifead árachais shóisialaigh. Cad iad
na rialacha faoi ranníocaíochtaí creidiúnaithe do mhic léinn, do chúramóirí,
do dhéantóirí baile, d’oibrithe forbartha deonacha agus iad sin a ghlacann
scor luath? Foghlaim níos mó.

  * [ _Combining social insurance contributions from abroad_ ](/ga/social-welfare/irish-social-welfare-system/claiming-a-social-welfare-payment/social-insurance-contributions-from-abroad/)

Combining social insurance contributions paid in Ireland and abroad can help
you qualify for a social welfare payment. Find out more.

  * [ _Obair dheonach agus íocaíochtaí leasa shóisialaigh_ ](/ga/social-welfare/voluntary-work-and-social-welfare-payments/)

Dá mba mhian leat d’íocaíocht leasa shóisialaigh a choinneáil agus roinnt
obair dheonach a dhéanamh, ní mór duit cloí leis na rialacha atá leagtha síos
ag an Roinn Coimirce Sóisialaí. Faigh tuilleadh eolais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

