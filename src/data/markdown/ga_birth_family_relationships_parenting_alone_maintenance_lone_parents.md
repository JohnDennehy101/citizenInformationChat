English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Tuismitheoireacht aonair ](/ga/birth-family-
relationships/parenting-alone/) > Cothabháil agus tuismitheoirí aonair

#  Cothabháil agus tuismitheoirí aonair

  * Eolas 
  * Rialacha 
  * Sonraí teagmhála áisiúla 

##  Eolas

###  Céilí agus páirtithe

In Éirinn, má tá tú nó má bhí tú pósta, tá tú i dteideal iarratas a dhéanamh
ar an gcúirt le haghaidh cothabhála ó do chéile/pháirtnéir sibhialta go
n-íocfar as do chuid costais féin. Má tá tú i gcaidreamh comhchónaithe, níl an
ceart sin agat.

Má chliseann an caidreamh comhchónaithe ina dhiaidh sin, ní féidir leat
iarratas a dhéanamh ar an gcúirt ar chothabháil duit féin, mura sásaíonn tú na
critéir incháilitheachta don [ scéim sásaimh do lánúineacha comhchónaithe
](/ga/birth-family-relationships/problems-in-marriages-and-other-
relationships/redress-scheme-for-cohabiting-couples/) . Beidh ort a
thaispeáint go raibh tú/go bhfuil tú ag brath ar do pháirtnéir.

###  Leanaí

Tá oibleagáid dhlíthiúil ar lánúineacha pósta agus ar pháirtithe sibhialta
cothabháil a sholáthar dá leanaí cleithiúnacha de réir a gcuid acmhainní. Na
cúirteanna a chinneann a ndualgais chothabhála i ndiaidh idirscartha
bhreithiúnaigh, colscartha nó díscaoilte.

Má rugadh leanbh duit lasmuigh den phósadh agus nach féidir libh teacht ar
réiteach maidir le cothabháil, is féidir iarratas a dhéanamh ar an gcúirt chun
ordú a thabhairt don tuismitheoir eile taca leanaí a íoc. Den chuid is mó, is
é/í an tuismitheoir a mbíonn príomhchaomhnóireacht an linbh acu a dhéanann
iarratas mar sin.

Má dhéanann an cúirt cinneadh gur theip ar thuismitheoir linbh chleithiúnaigh
cothabháil a sholáthar don leanbh “de réir mar is ceart sa chás sin”,
d’fhéadfadh an chúirt ordú a thabhairt go ndéanfadh an tuismitheoir
íocaíochtaí tréimhsiúla cothabhála chun tacú leis an leanbh. Anuas air sin,
d’fhéadfadh an chúirt ordú a dhéanamh go n-íocfadh an tuismitheoir cnapshuim.

Tá [ an tAcht Leanaí agus Caidrimh Teaghlaigh, 2015
](http://www.irishstatutebook.ie/2015/en/act/pub/0009/index.html) tar éis
leasú a dhéanamh ar an [ Acht um an Dlí Teaghlaigh (Cothabháil Céilí agus
Leanaí), 1976
](http://www.irishstatutebook.ie/2015/en/act/pub/0009/index.html) , leasú a
chuireann dualgas airgeadais maidir leis an leanbh ar chomhchónaitheoir atá
ina chaomhnóir/caomhnóir ar:

  * Leanbh a pháirtí/páirtí 
  * Leanbh atá faoi chúram a pháirtí/páirtí. 

Déanann sé foráil don chúirt ordú a thabhairt don chomhchónaitheoir cothabháil
a íoc chun tacú le leanbh cleithiúnach atá faoi bhun 18 mbliana d’aois.

##  Rialacha

Is éard atá i leanbh cleithiúnach:

  * Leanbh atá faoi 18 mbliana d’aois nó 
  * Leanbh atá os cionn 18 mbliana d’aois nó faoi bhun 23 bliain d’aois ach atá in oideachas lánaimseartha go fóill nó 
  * Leanbh atá thíos le míchumas meabhrach nó fisiciúil a mhéid sin nach féidir leis nó léi cothabháil a dhéanamh air nó uirthi féin. 

Agus cinneadh á dhéanamh ag an gcúirt maidir le  hordú cothabhála  a
thabhairt, nó gan é a thabhairt, i gcás linbh, cuirtear san áireamh sa
chinneadh sin ioncam, cumas tuillimh, réadmhaoin agus acmhainní eile
airgeadais na beirte tuismitheoirí. Cuirtear san áireamh freisin más ann do
dhualgas ar bith eile airgeadais ar aon duine don bheirt, ar nós céile nó
leanaí eile cleithiúnacha.

I gcás leanaí nach bhfuil a dtuismitheoirí pósta lena chéile, seans go mbeadh
orthu [ atharthacht a chruthú ](/ga/birth-family-relationships/separation-and-
divorce/presumption-of-paternity/) chun a dteidlíochtaí cothabhála nó
oidhreachta a fháil. Ní bhíonn gá leis seo i gcás go n-admhaíonn an t-athair
atharthacht nó má tá sé ainmnithe mar athair an linbh ar Theastas Breithe an
linbh.

Tá tuilleadh eolais le fáil sa  doiciméad seo a bhaineann le horduithe
cothabhála  agus ar [ láithreán gréasáin na Seirbhíse Cúirteanna
](http://www.courts.ie/Courts.ie/Library3.nsf/PageCurrent/952BC25C89DD00D880257FB5004D3804?opendocument&l=en)
.

##  Sonraí teagmhála áisiúla

###  Treoir (Comhdháil Seirbhísí do Thuismitheoirí nach bhfuil Pósta agus dá
gClann)

28 North Great Georges Street  
Dublin 1  
Ireland

**Teil:** +353 (01) 670 0120

**Láithreán Gréasáin:** [ http://www.treoir.ie ](http://www.treoir.ie)

**Téigh i dteagmháil linn:** [ http://www.treoir.ie/contact-contact.php
](http://www.treoir.ie/contact-contact.php)

**R-phost:** [ info@treoir.ie ](mailto:info@treoir.ie)

_**Dáta an Leasaithe Deireanaigh:** 26 Meán Fómhair 2016 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/parenting-alone/maintenance-lone-
parents/?utm_source=sharebutton_facebook) [
](https://twitter.com/intent/tweet/?text=Cothabh%C3%A1il%20agus%20tuismitheoir%C3%AD%20aonair&url=https://www.citizensinformation.ie/ga/birth-
family-relationships/parenting-alone/maintenance-lone-
parents/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/parenting-alone/maintenance-lone-
parents/?utm_source=sharebutton_whatsapp) [
](mailto:?subject=Cothabh%C3%A1il%20agus%20tuismitheoir%C3%AD%20aonair&body=https://www.citizensinformation.ie/ga/birth-
family-relationships/parenting-alone/maintenance-lone-
parents/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Íocaíochtaí cothabhála agus cáin_ ](/ga/money-and-tax/tax/income-tax-credits-and-reliefs/cothabhail-agus-cain/)

Braitheann cáin ar íocaíochtaí cothabhála le hiarpháirtí ar an gcineál
íocaíochta cothabhála.

  * [ _Orduithe cothabhála agus comhaontuithe_ ](/ga/birth-family-relationships/separation-and-divorce/orduithe-cothabhala-agus-comhaontuithe/)

Cad is cothabháil ann agus cé a chaithfidh í a íoc? Mura féidir leat teacht ar
chomhaontú, conas iarratas a dhéanamh ar ordú cothabhála.

  * [ _Conas cothabháil a mheas mar acmhainn_ ](/ga/social-welfare/irish-social-welfare-system/means-test-for-social-welfare-payments/maintenance-and-social-welfare-payments/)

Déanann sé cur síos ar an gcaoi ina meastar ioncam ó chothabháil duit féin
agus do do leanaí nuair a dhéanann tú iarratas ar íocaíocht leasa
shóisialaigh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

