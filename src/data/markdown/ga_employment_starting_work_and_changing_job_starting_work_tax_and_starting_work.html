English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Tosú
ag obair agus athrú jabanna ](/ga/employment/starting-work-and-changing-job/)
> [ Tosú ag obair ](/ga/employment/starting-work-and-changing-job/starting-
work/) > Cáin agus tosú ar obair

#  Cáin agus tosú ar obair

  * Réamhrá 
  * Ag tosú ag obair 
  * Conas do phost nua a chlárú 
  * Céard air a chaithfidh mé cáin a íoc? 
  * Bandaí cháin ioncaim 
  * Creidmheasanna cánach 
  * Cáin éigeandála 
  * Ag tosú sa dara post 
  * Conas iarratas a dhéanamh 

##  Réamhrá

Íocann formhór na bhfostaithe cáin tríd an gcóras ÍMAT (Íoc Mar a Thuillir).
Ciallaíonn sé sin go mbaineann d’fhostóir an cháin a bhíonn dlite ort díreach
as do phá, agus go n-íocann siad an cháin sin go díreach leis na Coimisinéirí
Ioncaim. Bailíonn na Coimisinéirí Ioncaim cánacha ó shaoránaigh thar ceann
Rialtas na hÉireann.

Gearrfar  ÁSPC  agus an [ Muirear Sóisialta Uilíoch ](/ga/money-and-
tax/tax/income-tax/universal-social-charge/) ar d’ioncam freisin.

##  Ag tosú ag obair

Tá sé tábhachtach a chinntiú go bpléitear i gceart le do cháin ón tús agus go
mbaineann d’fhostóir nua an méid ceart cánach as do phá. Lena chinntiú go
dtarlaíonn sé sin, beidh ort dhá rud a dhéanamh:

  * [ Tabhair d’Uimhir PPS ](/ga/social-welfare/irish-social-welfare-system/personal-public-service-number/) do d’fhostóir. Is í an uimhir seo an uimhir aitheantais phearsanta atá agat le haghaidh seirbhísí poiblí. Cuirfidh d'fhostóir in iúl do d'oifig cánach ansin go bhfuil tú tosaithe ag obair agus gurb iad féin do chuid fostóirí. Léigh tuilleadh faoi conas Uimhir PPS a fháil faoi ‘Conas iarratas a dhéanamh’ thíos. 
  * Cláraigh sonraí do phost nua le [ seirbhís Poist agus Pinsean Revenue ar líne ](http://www.revenue.ie/ga/online/jobs-pensions.html) ag [ moChúrsaí ](http://www.revenue.ie/ga/online/myaccount/index.html) – féach ‘Conas iarratas a dhéanamh’ thíos. 

Lena chinntiú go mbeidh am ag d’fhostóir agus ag d’oifig cánach gach rud a
réiteach sula bhfaigheann tú do chéad phá, moltar duit é sin ar fad a dhéanamh
chomh luath agus a ghlacann tú le tairiscint poist (fiú amháin post
páirtaimseartha nó fostaíocht saoire).

##  Conas do phost nua a chlárú

Sa chás nach gcuireann d’fhostóir nua in iúl do na Coimisinéirí Ioncaim go
bhfuil tú tosaithe, is féidir leat myAccount a úsáid chun do phost nua a
chlárú.

Chun sonraí do phoist nua a chlárú le hioncam, [ cláraíonn tú ar dtús le
haghaidh myAccount
](https://www.citizensinformation.ie/en/employment/starting-work-and-changing-
job/starting-work/tax-and-starting-work/) .

Nuair a bheidh do phasfhocal faighte agat do myAccount, téigh chuig Seirbhísí
ÍMAT agus roghnaigh ‘Nuashonraigh Sonraí Poist nó Pinsin’.

Chun post nua a chur leis beidh ort:

  1. Uimhir chláraithe cánach d’fhostóra nua 
  2. An dáta a thosaíonn do phost agus cé chomh minic a íocfar tú 
  3. Chun meastachán a sholáthar ar d’ioncam iomlán 

Má bhog tú go hÉirinn le déanaí, beidh ort roinnt sonraí breise a thabhairt,
mar shampla, do dháta teachta.

Ní gá duit ach do **chéad phost** a chlárú leis an [ rannán Poist agus Pinsin
de myAccount na gCoimisinéirí Ioncaim
](https://www.citizensinformation.ie/en/employment/starting-work-and-changing-
job/starting-work/tax-and-starting-work/) .

Má athraíonn tú post, ní gá duit do phost nó pinsean nua a chlárú a
thuilleadh.

##  Céard air a chaithfidh mé cáin a íoc?

Bíonn cáin iníoctha ar gach cineál tuilleamh a bhíonn mar thoradh ar do chuid
fostaíochta (lena n-áirítear, mar shampla, bónais, rag-obair, íocaíocht neamh-
airgid nó  sochar comhchineáil  mar úsáid charr an chomhlachta, síneadh
láimhe, bronntanais na Nollag srl.). Ní íocann tú cáin ar: ioncam
scoláireachta, ús ó theastais choigiltis, bannaí coigiltis agus scéimeanna
tráthchoigiltis náisiúnta, agus íocaíochtaí chuig scéimeanna pinsin
cheadaithe.

Cuirtear pá a fhaigheann tú trí uaireanta breise a obair (rag-obair), bónais
srl., san áireamh mar chuid de do phá inchánach don tseachtain nó don mhí sin.
Ní fhaigheann tú aon liúntais bhreise saor ó cháin in aghaidh na dtuilleamh
breise sin.

##  Bandaí cháin ioncaim

Is é an banda ráta cánach an méid ioncaim a ngearrfar cáin air ag céatadán
áirithe (ráta cánach).

Gearrtar cáin ar d’ioncam suas go teorainn áirithe ag an ‘ráta caighdeánach’
cánach, is é sin 20%. Tugtar banda an ráta chaighdeánaigh air seo. Gearrtar
cáin ar aon ioncam os cionn an bhanda ráta chaighdeánaigh ag an ráta cánach
níos airde, is é sin 40%.

Braitheann méid do bhanda ráta cánach ar do chúinsí pearsanta, mar shampla
singil, pósta nó baintreach fir.

Is féidir leat do bhanda ráta don bhliain reatha a fháil ar [ shuíomh gréasáin
na gCoimisinéirí Ioncaim ](https://www.revenue.ie/en/personal-tax-credits-
reliefs-and-exemptions/tax-relief-charts/index.aspx) .

Léigh tuilleadh faoin [ gcaoi a ríomhtar do cháin
](https://www.revenue.ie/en/online-services/services/register-for-an-online-
service/register-for-myaccount.aspx) .

##  Creidmheasanna cánach

Laghdaíonn creidmheasanna cánach an méid cánach a bhíonn ort a íoc. Socraítear
an t-ollmhéid cánach ar chóir duit a íoc de réir d'ioncaim. Dealaítear luach
na gcreidmheasanna as an ollmhéid sin ansin chun an méid cánach ar chóir a íoc
a aimsiú.

Tá liúntais agus faoisimh éagsúla sna creidmheasanna cánach a bhféadfá éileamh
a dhéanamh orthu, ag brath ar do chuid imthoscaí. Is féidir le gach duine
liúntas pearsanta a éileamh, mar shampla, agus féadfaidh tú faoiseamh cánach a
éileamh chomh maith ar Chreidmheas do Theaghlach Aontuismitheora.

Nuair tá sonraí do phost nua cláraithe agat, seolfaidh Revenue chuig
d’fhostóir teastas a creidmheasanna cánach a léiríonn na creidmheasanna cánach
a bhaineann d’fhostóir as do bhille cánach. Féadfaidh tú do theastas
creidmheasanna cánach a fheiceáil agus aon chreidmheasanna breise dlite duit a
éileamh tríd an tseirbhís Revenue Aon Tráth, Aon Lá. Is féidir téigh isteach i
ÍMAT Aon Tráth, Aon Lá tríd an [ tSeirbhís moChúrsaí
](http://www.revenue.ie/ga/online/myaccount/index.html) Revenue

Tá sonraí faoi na príomh-liúntais agus faoisimh tugtha ar an mbileog
mhíniúcháin ar fáil ó d’oifig chánach nó [ ar líne ó revenue.ie
](http://www.revenue.ie/ga/personal-tax-credits-reliefs-and-exemptions/tax-
relief-charts/index.aspx) .

##  Cáin éigeandála

Mura bhfaigheann d’fhostóir nua Fógra Párolla na gCoimisinéirí Ioncaim (FPCI),
beidh orthu cáin éigeandála a ghearradh ar d’ioncam. (Tagann an FPCI in ionad
fhoirm P2C reatha agus tá fáil air ar bhonn fíor-ama ag fostóirí.)

###  Má thugann tú do UPSP do d’fhostóir

Faigheann tú scoithphointe cánach maidir leis an gcéad mhí, bunaithe ar an
scoithphointe cánach duine singil don bhliain.

Gearrtar cáin ar an ráta caighdeánach ar d’ioncam go dtí seachtain 4 agus ar
an ráta níos airde ó sheachtain 5 ar aghaidh.

###  Mura dtugann tú do UPSP do d’fhostóir

Gearrtar cáin ort ar an ráta níos airde cánach agus ní thugtar aon
chreidmheasanna cánach duit, go dtí go dtugann tú do UPSP do d’fhostóir

I bhformhór na gcásanna, gheobhaidh d’fhostóir do FPCI. Ní bhfaighidh siad é,
áfach, sna cásanna seo a leanas:

  * Ní thugann tú d’Uimhir Phearsanta Seirbhíse Poiblí dóibh 
  * Níl tú cláraithe d’Íoc Mar a Thuillir (ÍMAT). (Clárófar go huathoibríoch thú do ÍMAT nuair a chláraíonn tú post nó pinsean trí úsáid a bhaint as an tseirbhís Poist agus Pinsin i moChúrsaí). 

Mura bhfuair d’fhostóir an méid seo a leanas:

  * Uimhir Pearsanta Seirbhíse Poiblí uait 
  * Fógra Párolla na gCoimisinéirí Ioncaim 

Nóta: Caithfidh tú clárú d’Íoc Mar a Thuillir (ÍMAT) – Féach ‘Obair a Thosú’
thuas.

Mura bhfaigheann d’fhostóir an fhaisnéis seo, caithfidh siad cáin a asbhaint
ar bhonn éigeandála nuair a íocann siad do phá nó tuarastal. Ciallaíonn sé sin
go dtabharfaidh siad creidmheas cánach sealadach duit don chéad mhí
fostaíochta ach méadófar asbhaintí cánach de réir a chéile ón dara mí ar
aghaidh. Má ghearrtar cáin ar bhonn éigeandála ort, ní thugtar aon
chreidmheasanna cánach duit i ndiaidh 4 seachtaine agus íoctar cáin ar an ráta
níos airde ó sheachtain 9 ar aghaidh, gan aird ar an leibhéal pá. Tá sonraí
faoi rátaí cáin éigeandála ar fáil ar láithreán gréasáin na gCoimisinéirí
Ioncaim.

##  Ag tosú sa dara post

Má roghnaíonn tú chun glacadh leis an dara post, féadfaidh tú do
chreidmheasanna cánach agus ráta banda a leithdháileadh idir d’fhostóirí.
Gheobhaidh gach fostóir Fógra Párolla na gCoimisinéirí Ioncaim ansin a thugann
treoir dóibh faoi na hasbhaintí cearta a dhéanamh duit. Féach cáipéis na
gCoimisinéirí Ioncaim ar Céard a chaithfear a dhéanamh má tá dhá phost agat.

##  Conas iarratas a dhéanamh

Chun sonraí do phost nua le Revenue a chlárú, ní mór duit clárú le haghaidh
moChúrsaí. Is é an pointe rochtana singil le haghaidh seirbhísí ar líne shlán
Revenue. Nuair fhaigheann tú do pasfhocal moChúrsaí, cláraigh sonraí do phost
nua le [ seirbhís Poist agus Pinsean Revenue ar líne
](http://www.revenue.ie/ga/online/jobs-pensions.html) .

Is féidir téigh isteach an tseirbhís Poist agus Pinsin tríd [ moChúrsaí
](https://www.ros.ie/myaccount-web/home.html) Revenue. Mura bhfuil tú in ann
úsáid a bhaint as an seirbhísí ar líne, ba chóir duit teagmháil a dhéanamh le
d’oifig cánach chun cabhair a fháil.

Tá tuilleadh eolais faoi [ mar is féidir cur isteach ar Uimhir Phearsanta
Seirbhíse Poiblí (Uimh. PSP)
](http://www.welfare.ie/EN/Topics/PPSN/Pages/ppsnindex.aspx) le fáil anseo.

Féadfaidh tú breathnú ar roinnt [ Ceisteanna a Chuirtear go Minic faoi cháin
agus faoi thosú ag obair ](http://www.revenue.ie/ga/jobs-and-
pensions/starting-your-first-job/index.aspx) .  

_**Dáta an Leasaithe Deireanaigh:** 3 Samhain 2023 _

[
](https://facebook.com/sharer/sharer.php?u=https://www.citizensinformation.ie/ga/employment/starting-
work-and-changing-job/starting-work/tax-and-starting-
work/?utm_source=sharebutton_facebook) [
](https://twitter.com/intent/tweet/?text=C%C3%A1in%20agus%20tos%C3%BA%20ar%20obair&url=https://www.citizensinformation.ie/ga/employment/starting-
work-and-changing-job/starting-work/tax-and-starting-
work/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/starting-
work-and-changing-job/starting-work/tax-and-starting-
work/?utm_source=sharebutton_whatsapp) [
](mailto:?subject=C%C3%A1in%20agus%20tos%C3%BA%20ar%20obair&body=https://www.citizensinformation.ie/ga/employment/starting-
work-and-changing-job/starting-work/tax-and-starting-
work/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Oibriú ón mbaile agus faoiseamh cánach_ ](/ga/money-and-tax/tax/income-tax-credits-and-reliefs/eworking-and-tax-relief/)

Eolas praiticiúil faoin gcaoi is féidir le fostaithe atá ag obair ón mbaile le
linn thréimhse éigeandála COVID-19 faoiseamh cánach a éileamh ar chostais tí.

  * [ _Aisíocaíocht cánach má tá tú dífhostaithe nó as obair ar shaoire bhreoiteachta_ ](/ga/money-and-tax/tax/income-tax/tax-refund-when-unemployed-or-out-of-work-sick/)

Míniú faoi chonas aisíoc cánach a fháil má bhí tú ag obair agus má tá tú
dífhostaithe nó as obair mar gheall ar thinneas anois.

  * [ _Conas do dhualgais chánach a chomhlíonadh_ ](/ga/money-and-tax/tax/income-tax/tax-return-non-paye-income/)

Tá foinsí eile ioncaim ag roinnt cáiníocóirí ÍMAT. Eolas faoin gcaoi a
ngearrtar cáin ar ioncam neamh-ÍMAT.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

