English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Imeachtaí i gcásanna cúirte sibhialta

#  Imeachtaí i gcásanna cúirte sibhialta

  * Eolas 

##  Eolas

Muna bhfuil réiteach faighte ar do chás socrófar dáta don triail ós comhair na
cúirte.

###  Freagracht sa chás

Muna bhfuil freagracht glactha ag an gcosantóir sa chás, is mar seo a leanas a
bheidh an triail;

  * Déanfaidh  d'abhcóide  cur síos don  bhreitheamh  ar an gcás agus ar an ngortú a d'fhulaing tú. 
  * Más cuí don chás, is féidir le dochtúir fianaise a chur ar fáil maidir leis an ngortú a d'fhulaing tú. 
  * Más gá is féidir innealtóir a ghlaoch le fianaise a thabhairt. 
  * Glaofar ort féin le fianaise a thabhairt:   
\- Beidh ort mionn a thógáil agus ceisteanna a fhreagairt a chuireann
d'abhcóide féin chomh soiléar agus chomh beacht agus is féidir leat.
Tabharfaidh tú fianaise maidir le cén chaoi ar tharla an timpiste agus an
gortú a bhaint duit.  
\- Nuair atá na ceisteanna ar fad curtha ag d'abhcóide, déanfaidh abhcóide an
taobh eile tú a chroscheistiú. Tá sé mar aidhm aige seo teacht ar an bhfírinne
agus mar sin cuirfear ceisteanna ort maidir le haon chaoi nach bhfuil do chuid
freagraí ag cur lena chéile. D'fhéadfadh sé go n-inseófaí duit an leagan atá
ag an gcosantóir nó a f(h)innéithe den fhírinne agus iarrfar ort do bharúil a
thabhairt ar a bhfuil le rá acu.

  * Tabharfaidh na [ finnéithe ](../witnesses/witnesses_introduction.ga.html) eile ar do thaobh [ fianaise ](/ga/justice/evidence/evidence-introduction/) agus déanfar iad a chroscheistiú. 
  * Glaofar ar fhinnéithe an chosantóra le fianaise a thabhairt. Is féidir le d'abhcóide chuile dhuine acu a chroscheistiú. 
  * Nuair atá gach finné glaoite, is féidir leis na habhcóidí áiteamh a chur faoi bhráid an bhreithimh. Is féidir leo achomair a dhéanamh ar an bhfianaise nó pointí de a threisiú nó argóintí dlí a dhéanamh. 
  * Déanfaidh an breitheamh cinneadh:   
\- An bhfuil an cosantóir ciontach agus mar sin freagrach as damáistí a íoc
leat,  
\- Cé mhéid damáistí atá ag dul chugat de bharr an ghortaithe agus  
\- Cé a íocfaidh costais an cháis.

Go hiondúil, má d'éirigh leat, déanfaidh an breitheamh cinneadh gur ceart don
chosantóir íoc as do chuid costas chomh maith lena c(h)uid féin. Muna
n-éiríonn leat, is iondúil go mbeidh ortsa íoc as costais an dá thaobh.

###  Measúnuithe amháin

Má admhaíonn cosantóir go bhfuil sé/sí freagrach as do ghortú agus muna bhfuil
tú sásta leis na damáistí a thairscíonn sé/sí mar réiteach, cuirfear an cás ós
comhair na cúirte le breith a thabhairt ar na damáistí gur cóir duit a fháil.

Sa chás seo, ní bhreathnaíonn an chúirt ar ceist na freagrachta. Cuirfidh an
breitheamh luach ar do chás bunaithe ar scrúdú ar do ghortú agus tuar leighis
don todhchaí. Déanfar an scrúdú seo tríd na tuairiscí leighis a mheas agus/nó
fianaise a chloisteáil ó dhochtúirí a bhaineann le do ghortú.

Glaofar ort mar fhinné le cur síos a dhéanamh ar an ngortú a bhain duit.

###  Cén uair a gheobhaidh tú na damáistí?

Íocann an cosantóir damáistí go hiondúil le do dhlíodóir taobh istigh de 6-8
seachtain.

_**Dáta an Leasaithe Deireanaigh:** 3 Márta 2015 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/proceedings-in-civil-court-cases/?utm_source=sharebutton_facebook) [
](https://twitter.com/intent/tweet/?text=Imeachta%C3%AD%20i%20gc%C3%A1sanna%20c%C3%BAirte%20sibhialta&url=https://www.citizensinformation.ie/ga/justice/civil-
law/proceedings-in-civil-court-cases/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/proceedings-in-civil-court-cases/?utm_source=sharebutton_whatsapp) [
](mailto:?subject=Imeachta%C3%AD%20i%20gc%C3%A1sanna%20c%C3%BAirte%20sibhialta&body=https://www.citizensinformation.ie/ga/justice/civil-
law/proceedings-in-civil-court-cases/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Táillí dlí agus costais ar chásanna sibhialta_ ](/ga/justice/civil-law/legal-fees-and-costs-for-civil-cases/)

Tá cur síos sa cháipéis seo ar na costais a bhaineann le Cás Sibhialta.

  * [ _Imeachtaí cúirte chun fiachais a aisghabháil_ ](/ga/money-and-tax/personal-finance/debt/court-procedures/)

Conas a ndéantar fiachais a aisghabháil tríd na cúirteanna

  * [ _Nochtadh i gcásanna coiriúla_ ](/ga/justice/criminal-law/criminal-trial/disclosure-in-criminal-cases/)

I dtriail choiriúil tá sé de dhualgas ag lucht an ionchúisimh an fhianaise
ábhartha go léir atá acu a nochtadh don lucht cosanta roimh an triail. Ach
d'fhéadfadh an dualgas sin bheith éagsúil.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

