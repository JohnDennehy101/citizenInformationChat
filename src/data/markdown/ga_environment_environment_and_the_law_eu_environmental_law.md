English  | **Gaeilge**

**Anseo atá tú:** [ Baile ](/ga/) > [ Comhshaol ](/ga/environment/) > [ Dlí
Chomhshaoil ](/ga/environment/environment-and-the-law/) > Dlí timpeallachta na
hEorpa

#  Dlí timpeallachta na hEorpa

  * Réamhrá 
  * Reachtaíocht an AE a chur i bhfeidhm agus a fhorghníomhú 
  * Beartas an AE i leith an chomhshaoil 
  * Rochtain ar fhaisnéis chomhshaoil 

##  Réamhrá

Tá raon an-leathan reachtaíochta AE curtha i bhfeidhm i ndáil le cúrsaí
timpeallachta. Is iad na príomhréimsí a chlúdaítear ná:

  * [ An dúlra agus bithéagsúlacht ](/ga/environment/pets-and-wildlife/protection-of-nature-and-biodiversity/)
  * Rialú comhtháite ar thruailliú 
  * [ Bainistíocht dramhaíola ](waste_management.html)
  * [ Truailliú aeir ](/ga/environment/pollution/air-pollution/)
  * [ Truailliú uisce ]()
  * Truailliú torainn 
  * [ Measúnacht tionchair timpeallachta ](/ga/environment/climate-change/environmental-impact-assessment/)
  * Orgánaigh géinathraithe 

Tá go leor de [ reachtaíocht an AE um chosaint an chomhshaoil ](http://eur-
lex.europa.eu/summary/chapter/environment.html?root_default=SUM_1_CODED=20)
sách teicniúil, sa mhéid agus go leagtar amach cáilíochtaí teicniúla agus
eolaíochta mionsonraithe. Is iondúil go gcuireann an reachtaíocht dualgas ar
bhallstáit freisin faisnéis a sholáthar don Choimisiún Eorpach faoi mbealach a
chuirtear na rialacha i bhfeidhm agus ar éifeachtacht na rialacha sin.

Lena chois sin, tá roinnt coinbhinsiún idirnáisiúnta ann ar chosaint an
chomhshaoil. Go ginearálta, bíonn siad seo daingnithe ag an AE agus curtha i
bhfeidhm trí reachtaíocht an AE.  

##  Reachtaíocht an AE a chur i bhfeidhm agus a fhorghníomhú

Is iad an [ Roinn Cumarsáide, Gníomhaithe ar son na hAeráide agus Comhshaoil
](http://www.dccae.gov.ie/en-ie/Pages/home.aspx) , na [ húdaráis áitiúla
](../../government_in_ireland/local_and_regional_government/local_authorities.ga.html)
agus an [ Ghníomhaireacht um Chaomhnú Comhshaoil ](https://www.epa.ie/) na
príomhfhorais atá freagrach as reachtaíocht chomhshaoil a chur i bhfeidhm in
Éirinn. Is iad na hAchtanna comhshaoil is tábhachtaí ná:

[ An tAcht fán nGníomhaireacht um Chaomhnú Comhshaoil 1992
](http://www.irishstatutebook.ie/1992/en/act/pub/0007/index.html)  
[ An tAcht um Bainistiú Dramhaíola 2001
](http://www.irishstatutebook.ie/1996/en/act/pub/0010/index.html)  
[ An tAcht um Bainistiú Dramhaíola (Leasú) 2001
](http://www.irishstatutebook.ie/2001/en/act/pub/0036/index.html)  
[ An tAcht Rialtais Áitiúil (Truailliú Uisce) 1977
](http://www.irishstatutebook.ie/1977/en/act/pub/0001/index.html) agus [ An
tAcht Rialtais Áitiúil (Truailliú Uisce) (Leasú) 1990
](http://www.irishstatutebook.ie/1990/en/act/pub/0021/index.html)  
[ An tAcht um Thruailliú Aeir 1997
](http://www.irishstatutebook.ie/1987/en/act/pub/0006/index.html)  
[ An tAcht um Pleanáil agus Forbairt 2000
](http://www.irishstatutebook.ie/2000/en/act/pub/0030/index.html)  
[ An tAcht um Chaomhnú an Chomhshaoil 2003
](http://www.irishstatutebook.ie/2003/en/act/pub/0027/index.html)

Lena chois sin, tá raon ionstraimí reachtúla ann a chuireann reachtaíocht i
bhfeidhm a bhaineann le Treoracha áirithe. Tá faisnéis maidir leis na
hionstraimí reachtúla seo le fáil ón [ Roinn Cumarsáide, Gníomhaithe ar son na
hAeráide agus Comhshaoil ](http://www.environ.ie/) .

###  Forfheidhmiú an AE ar reachtaíocht chomhshaoil

Déantar reachtaíocht chomhshaoil an AE a fhorfheidhmiú ar an mbealach céanna
le reachtaíocht eile an AE. Déanann an [ Coimisiún Eorpach ](/ga/government-
in-ireland/european-government/eu-institutions/european-commission/)
monatóireacht ar an bhforfheidhmiú agus féadfaidh siad ballstáit aonair a
thabhairt chuig [ An Chúirt Bhreithiúnais Eorpach ](/ga/government-in-
ireland/european-government/eu-institutions/european-court-of-justice/) mura
ndéantar reachtaíocht a fhorfheidhmiú i gceart.

Cuimsíonn [ coireacht chomhshaoil
](http://ec.europa.eu/environment/legal/crime/index.htm) gníomhartha a
sháraíonn reachtaíocht chomhshaoil agus is cúis leis díobháil a dhéanamh nó
baol a chruthú don chomhshaol agus do shláinte dhaoine. Áirítear leo
astaíochtaí nó scaoileadh neamhdhleathacha san aer, an t-uisce nó an ithir,
trádáil neamhdhleathach a dhéanamh i bhfiadhúlra, trádáil neamhdhleathach a
dhéanamh i substaintí a dhéanann an t-ózón a ídiú agus dramhaíl a sheoladh nó
a dhumpáil go neamhdhleathach.

Glacadh le [ Treoir 2008/99/CE maidir le cosaint an chomhshaoil tríd an dlí
coiriúil ](http://eur-lex.europa.eu/legal-
content/EN/TXT/?uri=CELEX:32008L0099) an 28 Deireadh Fómhair 2008.

##  Beartas an AE i leith an chomhshaoil

Léirítear beartas an AE i leith an chomhshaoil ina chuid reachtaíochta agus
faigheann sé tacaíocht trí chláir airgeadais. Tá beartas reatha an AE i leith
an chomhshaoil leagtha amach sa [ 7ú Clár Gníomhaíochta Comhshaoil
](http://ec.europa.eu/environment/action-programme/) an AE, dar teideal
_Living well, within the limits of our planet[
](http://www.europa.eu/scadplus/leg/en/lvb/l28027.htm) _ . Leanann an Clár seo
go dtí 2020 agus díríonn sé ar 3 phríomhréimse tosaíochta.

  * Chun caipiteal nádúrtha an Aontais a chosaint, a chaomhnú agus a fheabhsú 
  * Geilleagar ísealcharbóin a dhéanamh den Aontas atá éifeachtúil i dtaobh acmhainní, atá glas agus atá iomaíoch 
  * Saoránaigh an Aontais a chosaint ó bhrúnna agus ó rioscaí i leith sláinte agus folláine a bhaineann leis an gcomhshaol 

###  An Ghníomhaireacht Eorpach Comhshaoil

Díríonn [ an Ghníomhaireacht Eorpach Comhshaoil (GEC)
](http://www.eea.europa.eu/) ar thacaíocht a thabhairt d’fhorbairt
inbhuanaithe agus cabhrú chun an comhshaol a fheabhsú trí fhaisnéis a
sholáthar do lucht déanta beartas agus don phobal i gcoitinne.

###  Tacaíocht airgeadais do thionscadail comhshaoil

Is clár cómhaoinithe AE é [ LIFE 2014-2020
](http://ec.europa.eu/environment/life/) a dhíríonn ar chúrsaí forbartha,
forfheidhmithe agus nuashonraithe maidir le beartas comhshaoil agus
reachtaíocht chomhshaoil an AE. Lena chois sin, díríonn LIFE ar chomhtháthú an
chomhshaoil i mbeartais eile a éascú, agus forbairt inbhuanaithe san AE a
bhaint amach. Tháinig an [ Rialachán a rialaíonn LIFE 2014-2020 (pdf)
](http://eur-lex.europa.eu/legal-
content/EN/TXT/?uri=uriserv:OJ.L_.2013.347.01.0185.01.ENG) i bhfeidhm i mí na
Nollag 2013.

Tá 2 fho-chlár sa chlár LIFE: Comhshaol agus Gníomhú ar son na hAeráide.
Cuimsíonn fochlár an Chomhshaoil éifeachtúlacht an chomhshaoil agus acmhainní;
an dúlra agus bithéagsúlacht; agus rialachas agus faisnéis chomhshaoil.
Cuimsíonn Gníomh Aeráide athrú aeráide a mhaolú; athrú aeráide a oiriúnú;
rialachas agus faisnéis aeráide.

##  Rochtain ar fhaisnéis chomhshaoil

Mura bhfuil faisnéis a theastaíonn uait ar fáil go poiblí, féadfaidh tú [
Treoir 2003/4/CE ](http://eur-
lex.europa.eu/LexUriServ/LexUriServ.do?uri=OJ:L:2003:041:0026:0032:EN:PDF) a
úsáid chun rochtain a fháil uirthi. Forálann an Treoir maidir le rochtain ar
fhaisnéis chomhshaoil (RFS) go bhfuil ceart rochtana ag daoine aonair maidir
le faisnéis chomhshaoil atá ag údaráis phoiblí. Caithfidh an t-údarás poiblí
freagra a thobhairt laistigh de mhí amháin ó dhéantar an t-iarratas. [ Léigh
tuilleadh faoi rochtain ar fhaisnéis chomhshaoil
](/ga/environment/environment-and-the-law/access-to-environmental-
information/) .

Pléann [ Treoir 2003/35/CE ](http://eur-
lex.europa.eu/LexUriServ/LexUriServ.do?uri=CELEX:32003L0035:EN:HTML) le
rannpháirtíocht an phobail i gcúrsaí cinnteoireachta. Forálann sí go
gcaithfidh ballstáit a chinntiú go bhfuil meicníochtaí i bhfeidhm chun
rannpháirtíocht an phobail i gcinntí comhshaoil a éascú.

_**Dáta an Leasaithe Deireanaigh:** 23 Samhain 2016 _

[
](https://facebook.com/sharer/sharer.php?u=https://www.citizensinformation.ie/ga/environment/environment-
and-the-law/eu-environmental-law/?utm_source=sharebutton_facebook) [
](https://twitter.com/intent/tweet/?text=Dl%C3%AD%20timpeallachta%20na%20hEorpa&url=https://www.citizensinformation.ie/ga/environment/environment-
and-the-law/eu-environmental-law/?utm_source=sharebutton_twitter) [
](whatsapp://send?text=https://www.citizensinformation.ie/ga/environment/environment-
and-the-law/eu-environmental-law/?utm_source=sharebutton_whatsapp) [
](mailto:?subject=Dl%C3%AD%20timpeallachta%20na%20hEorpa&body=https://www.citizensinformation.ie/ga/environment/environment-
and-the-law/eu-environmental-law/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Cosaint chomhshaoil an dúlra agus na bithéagsúlachta_ ](/ga/environment/pets-and-wildlife/protection-of-nature-and-biodiversity/)

Tá sé mar aidhm ag réimse reachtaíochta in Éirinn agus san AE an
bhithéagsúlacht a chinntiú trí ghnáthóga nádúrtha, agus fána agus flóra fiáin
a chaomhnú.

  * [ _An dlí agus íospartaigh choireanna_ ](/ga/justice/victims-of-crime/victims-and-the-law/)

Tá cur síos anseo ar an reachtaíocht a cuireadh i bhfeidhm le cosaint agus
tacaíocht a thabhairt d'íobartaigh choireanna.

  * [ _Cúirt Bhreithiúnais an Aontais Eorpaigh_ ](/ga/government-in-ireland/european-government/eu-institutions/european-court-of-justice/)

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

