English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Ag
ceannach tí ](/ga/housing/owning-a-home/) > [ Teach a cheannach
](/ga/housing/owning-a-home/buying-a-home/) > Ag bogadh go teach nua

#  Ag bogadh go teach nua

  * Réamhrá 
  * Do chóiríocht ar cíos afhágáil 
  * Do theach a ligean ar cíos 
  * Ag aistriú d’fhóntais chuig dosheoladh nua 
  * Do sheirbhísí gutháin,leathanbhanda agus teilifíse a aistriú 
  * Do cheadúnas teilifíse aaistriú 
  * Do Éirchód nua a aimsiú 
  * Do phost a atreorú 
  * Do sheoladh a athrú ar Chlár nadToghthóirí 
  * Do sheoladh a athrú ar dodhoiciméid agus polasaithe tiomána 
  * Do sheoladh a athrú ar pholasaithe árachas tí, sláinte agus saoil 
  * Do sheoladh a athrú le scoileanna agus coláistí 
  * Do sheoladh a athrú le hinstitiúidí airgeadais 
  * Ag athrú do sheoladh le haghaidh cánachais 
  * Do sheoladh a athrú le d’fhostóir 
  * Do sheoladh a athrú le haghaidh íocaíochtaí leasa shóisialaigh 
  * Do sheoladh a athrú le gairmithe sláinte 

##  Réamhrá

Nuair a bhogann tú teach nó árasán, b’fhéidir go mbeidh ort roinnt cuntas a
dhúnadh agus cinn eile a aistriú chuig do sheoladh nua. Beidh ort freisin do
shonraí teagmhála a athrú le gníomhaireachtaí agus seirbhísí éagsúla agus do
phost a atreorú ar feadh tamaill.

Má tá do theach á dhíol agat, beidh ort a chinntiú go gcuimsítear rudaí ar nós
troscáin, daingneán agus cairpéad go soiléir sa chomhaontú díola, chun aon
díospóidí amach anseo a sheachaint.

Más tionónta thú, beidh ort coinníollacha do chomhaontú tionóntachta agus na
tréimhsí fógra riachtanacha a sheiceáil, chun aon díospóidí le do thiarna
talún a sheachaint.

Cumhdaítear san fhaisnéis thíos cuid de na míreanna atá le comhlánú agus tú ag
bogadh, ach ní liosta uileghabhálach é.

##  Do chóiríocht ar cíos afhágáil

Má bhí cóiríocht ar cíos agat, beidh ort fógra ceart a thabhairt don tiarna
talún má chineann tú bogadh amach. Tá feidhm aige seo cibé an bhfuil cóiríocht
ar cíos agat ó údarás áitiúil, comhlacht ceadaithe tithíochta (AHB) nó tiarna
talún príobháideach. Má tá comhaontú tionóntachta nó léasa scríofa agat,
seiceáil é chun féachaint ar cén tréimhse fógra a comhaontaíodh. Beidh ort
freisin coinníollacha eile do chomhaontaithe a sheiceáil chun aon díospóid le
do thiarna talún a sheachaint.

Sonraítear ceanglais maidir le fógra do thionóntaí príobháideacha i Tionóntaí
príobháideacha: ráthaíocht tionachta. Ní mór do do thiarna talún téarmaí aon
léasa agus forálacha na reachtaíochta um thionóntachtaí cónaithe a leanúint
nuair a thugann sé fógra duit imeacht.

Sula mbogann tú amach ba chóir duit:

  * An fardal a sheiceáil 
  * An chóiríocht a ghlanadh 
  * Riocht an áitribh a thaifeadadh, is bealach maith iad grianghraif chun é seo a dhéanamh 
  * Aon bhillí nó táillí nár íocadh a íoc, nó beidh an baol ann go gcaillfidh tú cuid de d’éarlais nó d’éarlais iomlán 

Tá tuilleadh eolais ag an mBord um Thionóntachtaí Cónaithe (RTB) ar cad a
tharlaíonn ag deireadh tionóntachta.

Má tá tú i d’úinéir de mhaoin a bhfuil ar cíos agat agus más mian leat bogadh
ar ais isteach, caithfidh tú rialacha agus nósanna imeachta áirithe a leanúint
nuair a iarrfaidh tú ar do thionóntaí imeacht. Bíonn difríocht idir na
rialacha ag brath ar cé chomh fada is atá do thionóntaí sa chóiríocht. Faigh
tuilleadh amach faoi na rialacha seo inár ndoiciméad Más mian le do thiarna
talún go bhfágfá.

##  Do theach a ligean ar cíos

Má tá tú ag bogadh agus ag iarraidh do sheanteach a ligean ar cíos, tá roinnt
nithe ar chóir duit smaoineamh orthu. Beidh cearta agus freagrachtaí mar
thiarna talún áirithe agat, lena n-áirítear a chinntiú go gcomhlíonann an
chóiríocht caighdeáin áirithe agus go bhfuil an tionóntacht cláraithe leis an
mBord um Thionóntachtaí Cónaithe (RTB). Tá rialacha ann freisin más mian leat
do mhaoin a ligean ar cíos go gearrthéarmach. Beidh ort freisin cáin a íoc ar
an ioncam cíosa a thuilleann tú.

Má shocraíonn tú seomra a ligean ar cíos i do theach nua, seans nach mbeidh
feidhm ag dlí an tiarna talún agus na dtionóntaí. Chomh maith leis sin, beidh
an t-ioncam cíosa a thuilleann tú díolmhaithe ó cháin ioncaim, ar choinníoll
nach sáraíonn sé teorainn áirithe.

##  Ag aistriú d’fhóntais chuig dosheoladh nua

Caithfear cuntais fóntais (amhail leictreachas, uisce, gás agus bailiú
dramhaíola a dhúnadh nó a aistriú isteach in ainm na n-úinéirí nó na
dtionóntaí nua. Má tá tú ag bogadh ó chóiríocht ar cíos, féadfaidh do thiarna
talún iarraidh ort na seirbhísí seo a aistriú isteach ina n-ainm. Glac léamha
deireanacha do gach seirbhís mhéadraithe sula bhfágann tú, ionas gur féidir
leis na cuideachtaí fóntais billí deiridh a eisiúint, agus a chinntiú gur íoc
tú aon mhuirir dhramhaíola atá le híoc agat.

Má tá tú ag bogadh isteach i dteach a bhí áitithe roimhe seo, iarr ar na
húinéirí roimhe seo na cuntais fóntas a aistriú isteach i d’ainm agus cinntigh
nach bhfuil aon táillí gan íoc. Déan teagmháil le soláthraithe na bhfóntas in
am trátha lena chinntiú go bhfuil gach rud nasctha nuair a bhogann tú isteach.
Glac léamh tosaigh ar gach seirbhís méadraithe a luaithe a ghlacann tú seilbh
ar an áitreabh. Is bealach maith iad grianghraif chun taifead a choinneáil ar
na léamha seo.

Tá faisnéis ag formhór na soláthraithe fóntais ar a suíomhanna gréasáin faoi
conas do chuntas a aistriú nó a bhogadh. Seans go mbeidh tú in ann é seo a
dhéanamh ar líne freisin.

##  Do sheirbhísí gutháin,leathanbhanda agus teilifíse a aistriú

Maidir leis na seirbhísí seo, b’fhéidir go mbeifeá in ann do chuntas/cuntais a
aistriú ón seoladh a raibh agat roimhe seo, ag brath ar an áit a bhfuil tú ag
bogadh agus an clúdach atá ar fáil. Seiceáil le do sholáthraí seirbhíse le
fáil amach an féidir leat do chuntas/cuntais a aistriú nó an gá duit socrú a
dhéanamh do na seirbhísí seo ar leithligh i do theach nua. D’fhéadfadh táille
nasctha a bheith i gceist, ag brath ar do sholáthraí seirbhíse agus an cineál
seirbhíse ar mian leat a fháil. Go hidéalach ba chóir duit fógra míosa ar a
laghad a thabhairt do do sholáthraí maidir le d’aistriú ionas go n-aistrítear
na seirbhísí seo nuair a bhogann tú isteach. D’fhéadfadh sé seo a bheith ina
deis freisin le haghaidh an margadh is fearr do na seirbhísí seo a aimsiú , nó
chun síntiús nua a shocrú ó do sheoladh nua le do sholáthraí reatha.

Má tá fón póca agat, beidh ort do sholáthraí conartha a chur ar an eolas ionas
gur féidir leo do chuid faisnéise billeála a nuashonrú. Is féidir é seo a
dhéanamh ar líne de ghnáth trí shuíomh gréasáin do sholáthraí nó ar an bhfón.

Tá faisnéis mhionsonraithe ag ComReg ar raon ábhar faoi chonarthaí teileafóin
baile agus póca.

##  Do cheadúnas teilifíse aaistriú

Má tá teilifís agat, caithfidh ceadúnas teilifíse a bheith agat. Agus tú ag
bogadh tí, ba cheart duit an ceadúnas teilifíse a athrú go dtí do sheoladh
nua. Is féidir leat é seo a dhéanamh ar líne má tá d’Uimhir Thagartha
Teilifíse agus UAP agat. Seachas sin, is féidir leat teagmháil a dhéanamh le
d’oifig taifead áitiúil um cheadúnas teilifíse chun aistriú a iarraidh, nó an
ceadúnas a thabhairt chuig oifig an phoist le doiciméad ina dtaispeántar an
seoladh nua nuair atá tú ag iarraidh do shonraí a nuashonrú. Déanfar do
cheadúnas a nuashonrú agus a atheisiúint chugat.

##  Do Éirchód nua a aimsiú

Is éard atá in Éirchód ná córas postchóid na hÉireann. Tá do Éirchód uathúil
do do sheoladh. Tá sé comhdhéanta de 7 n-uimhir agus carachtair, agus
úsáidtear é chun suíomh cruinn do theach a aithint. Úsáidtear é ar go leor
cúiseanna, mar shampla ligean do ghnóthaí, soláthraithe fóntais agus seirbhísí
éigeandála do shuíomh cruinn a aithint go beacht agus go tapa.

Is féidir leat úsáid a bhaint as an Aimsitheoir Éirchóid chun an Éirchód do do
theach nua a aimsiú.

##  Do phost a atreorú

Le seirbhís atreoraithe an phoist, cinnteoidh tú go gcuirfear do ríomhphost ar
aghaidh chuig do sheoladh nua. Go ginearálta cuirtear an tseirbhís seo ar fáil
ar feadh tréimhsí de 1, 3, 6 agus 12 mhí. Is féidir leat iarratas a dhéanamh
ar líne nó ag aon Oifig an Phoist. Beidh ort cruthúnas ar do chéannacht agus
fianaise ar do sheanseoladh a sholáthar agus an táille chuí a íoc.

Déanfaidh An Post do phost go léir a atreorú ansin chuig do sheoladh nua ó
dháta comhaontaithe. Beidh ort fós do sheoladh nua a thabhairt d’aon duine
eile a d’fhéadfadh a bheith ag scríobh chugat, mar ní atreorófar do phost tar
éis don tréimhse aontaithe dul in éag.

##  Do sheoladh a athrú ar Chlár nadToghthóirí

Más mian leat vótáil i dtoghchán nó i reifreann in Éirinn ní mór duit a bheith
cláraithe chun vótáil. Má tá tú cláraithe chun vótáil ciallaíonn sé go bhfuil
d’ainm ar Chlár na dToghthóirí. Tá Clár na dToghthóirí i seilbh d’údarás
áitiúil. Is féidir leat é a sheiceáil ar líne nó in oifigí údarás áitiúil,
oifigí poist, stáisiúin na nGardaí agus leabharlanna poiblí. Cuirtear clár nua
le chéile gach bliain agus tá go dtí 25 Samhain agat chun d’ainm a chur san
áireamh nó chun aon athrú a dhéanamh (amhail athrú seolta) ar do shonraí. Má
theipeann ort an spriocdháta seo a chomhlánú, is féidir leat iarratas a
dhéanamh chun d’ainm a áireamh ar an bhForlíonadh do Chlár na dToghthóirí.

Tá na foirmeacha ábhartha ar fáil ar checktheregister.ie. Seol an fhoirm
chomhlánaithe chuig d’údarás áitiúil.

##  Do sheoladh a athrú ar dodhoiciméid agus polasaithe tiomána

**Ceadúnas tiomána:** Ní gá duit a an seoladh ar do cheadúnas tiomána ná ar
cheadúnas foghlaimeora a athrú, ach tá sé inmholta é sin a dhéanamh. Ní mór
duit iarratas a dhéanamh go pearsanta ar cheann de na hIonaid de chuid na
Seirbhíse Náisiúnta um Cheadúnais Tiomána (NDLS). agus cruthúnas doiciméadach
a sholáthar ar an athrú ar an seoladh.

**Árachas mótair:** Caithfidh tú teagmháil a dhéanamh le do árachas mótair
cuideachta nó bróicéir agus do sheoladh nua a chur in iúl dóibh ionas gur
féidir do pholasaí árachais a nuashonrú. Tá áit a gcoimeádtar an fheithicil ar
cheann de na fachtóirí a théann i bhfeidhm ar do phréimh árachais. Tugtar
‘seoladh riosca’ air seo. Más ball thú de sheirbhís chliste feithicle, ba
cheart duit do sheoladh a athrú leo freisin.

**Clárú feithicle:** Comhlánaigh an alt um athrú seolta ar do dheimhniú
clárúcháin feithicle agus seol ar ais é chuig an Rannán Seirbhísí
Ríomhaireachta um Cheadúnú Tiománaithe agus Feithicle, An Roinn Iompair,
Turasóireachta agus Spóirt, an tSionainn, Co. an Chláir. Nuashonróidh siad do
shonraí agus seolfaidh siad deimhniú clárúcháin nua chugat.

##  Do sheoladh a athrú ar pholasaithe árachas tí, sláinte agus saoil

Beidh ort dul i dteagmháil le do chuideachta árachais maidir le hárachas do
thí agus a inneachar a aistriú go dtí do theach nua. Seiceáil an mbeidh
inneachair an tí clúdaithe le linn an aistrithe. Árachóidh go leor árachóirí
inneachar faoi bhealach, má bhíonn siad pacáilte agus bogtha ag daoine
gairmiúla. Mura bhfuil, cuireann formhór na ngnóthaí aistrithe árachas ar
fáil.

Má tá árachas Sláinte, árachais saoil nó polasaithe árachais eile, beidh do
shonraí seolta nua ag teastáil ó na hárachóirí seo freisin.

##  Do sheoladh a athrú le scoileanna agus coláistí

Má fhanann do leanaí sa scoil ina bhfuil siad faoi láthair, beidh do sheoladh
nua agus sonraí teagmhála ag teastáil uaidh. Má chláraigh tú iad i scoil nua,
inis dá scoil reatha cathain a fhágfaidh siad agus iarr uirthi taifid do
leanaí a aistriú go dtí an scoil nua.

Má tá iarratas déanta ag aon bhall den teaghlach ar áit choláiste nó ar
dheontas mac léinn, ba cheart dóibh an seoladh nua a thaifeadadh ar a
n-iarratas, fiú má tá socrú déanta agat go ndéanfaí do phost a atreorú.

##  Do sheoladh a athrú le hinstitiúidí airgeadais

Beidh ort dul i dteagmháil le do chomhar creidmheasa, cuideachta cárta
creidmheasa, soláthraí pinsin agus aon institiúidí airgeadais eile a bhfuil
cuntais agat agus sonraí do sheoladh nua a sholáthar.

##  Ag athrú do sheoladh le haghaidh cánachais

Beidh ort fógra a thabhairt do na Coimisinéirí Ioncaim faoi athrú do sheolta.
Is féidir leat do sheoladh a athrú ar líne trí úsáid a bhaint as seirbhísí ar
líne na gCoimisinéirí Ioncaim, nó logáil isteach go díreach chuig mo chuntas.
Is féidir leat teagmháil a dhéanamh leis na Coimisinéirí Ioncaim freisin chun
cabhair a fháil ar an nguthán. Beidh do Uimhir Phearsanta Seirbhíse Poiblí ag
teastáil uait dó seo.

##  Do sheoladh a athrú le d’fhostóir

Beidh do shonraí teagmhála nua ag teastáil ó d’fhostóir. Baineann sé seo
freisin má tá tú ar an scéim fostaíochta. Fiú má íoctar go leictreonach thú,
ba cheart duit an rannóg phárolla ina n-oibríonn tú a chur ar an eolas.

##  Do sheoladh a athrú le haghaidh íocaíochtaí leasa shóisialaigh

Má fhaigheann tú aon íocaíocht leasa shóisialaigh, amhail Sochar Linbh nó
Sochar Cuardaitheora Poist, beidh ort teagmháil a dhéanamh le d’oifig leasa
shóisialaigh nó ionad Intreo chun do sheoladh nua a chur in iúl dóibh, fiú má
íoctar go leictreonach thú. Teastóidh cruthúnas ar do sheoladh nua uathu,
cosúil le bille fóntais nó ráiteas bainc.

Beidh ort freisin sonraí aon seirbhísí a nuashonrú, amhail gás, leictreachas,
nó guthán, a bhfaigheann tú an Pacáiste Sochair Teaghlaigh ina leith.

##  Do sheoladh a athrú le gairmithe sláinte

Beidh ort athrú do sheolta a chur in iúl do do dhochtúir, d’fhiaclóir, do
radharceolaí agus d’aon ghairmithe sláinte agus folláine eile ar a
bhfreastalaíonn tú. Má tá tú ag bogadh go ceantar nua agus ag iarraidh
seirbhísí nua a fháil, is féidir leat teagmháil a dhéanamh leis an Oifig
Sláinte Áitiúil chun sonraí a fháil faoi ghairmithe sláinte i do cheantar. Is
féidir leis an Oifig Sláinte Áitiúil freisin liosta de na dochtúirí teaghlaigh
sa cheantar a ghlacann páirt sa scéim cártaí leighis nó an scéim um Chárta
cuairte GP . Má tá tú ag athrú seirbhísí, iarr ar do ghairmithe sláinte reatha
do thaifid a aistriú chuig na gairmithe nua.

_**Dáta an Leasaithe Deireanaigh:** 28 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/housing/owning-
a-home/buying-a-home/moving-to-a-new-home/?utm_source=sharebutton_facebook) [
](https://twitter.com/intent/tweet/?text=Ag%20bogadh%20go%20teach%20nua&url=https://www.citizensinformation.ie/ga/housing/owning-
a-home/buying-a-home/moving-to-a-new-home/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/owning-a-
home/buying-a-home/moving-to-a-new-home/?utm_source=sharebutton_whatsapp) [
](mailto:?subject=Ag%20bogadh%20go%20teach%20nua&body=https://www.citizensinformation.ie/ga/housing/owning-
a-home/buying-a-home/moving-to-a-new-home/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Ag bogadh ón mbaile go cúram fadtéarmach_ ](/ga/health/health-services/health-services-for-older-people/moving-from-home-to-long-term-care/)

Is féidir le formhór na ndaoine aosta agus na ndaoine óga atá breoite go
hainsealach leanúint ar aghaidh ag maireachtáil sa bhaile le tacaíocht ón FSS
agus óna dteaghlaigh. Faisnéis maidir le bogadh ón mbaile go cúram
fadchónaithe, dá mbeadh sé riachtanach nó inmhianaithe.

  * [ _Ag bogadh go hÉirinn agus do theidlíochtaí leasa shóisialaigh_ ](/ga/moving-country/moving-to-ireland/introduction-to-the-irish-system/moving-to-ireland-and-your-social-security-entitlements/)

Pléann an cháipéis seo do chearta leasa shóisialta má bhogann tú go hÉirinn ón
gcoigrích.

  * [ _Aistriú chuig teach eile de chuid an údaráis áitiúil_ ](/ga/housing/local-authority-and-social-housing/getting-a-transfer-to-another-local-authority-home/)

Bíonn liostaí aistrithe ag na húdaráis áitiúla do dhaoine gur mian leo aistriú
chuig teach eile de chuid an údaráis.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

