English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Fostaíocht ](/ga/employment/) > [
Cineálacha Fostaíochta ](/ga/employment/types-of-employment/) > [
Féinfhostaíocht ](/ga/employment/types-of-employment/self-employment/) > Gnó a
chur ar bun

#  Gnó a chur ar bun

  * Réamhrá 
  * Cinneadh a dhéanamh ar struchtúrdlíthiúil do ghnólachta 
  * Conas cistiú a fháil 
  * Cáin, ÁSPC agus foireann afhostú 
  * An áit a bhfuil comhairle ar fáilfaoi ghnólacht a thosú 
  * Eolas breise 

##  Réamhrá

Má tá tú ag smaoineamh faoi ghnólacht a thosú, tá tacaíochtaí ar fáil chun
cabhrú leat gnólacht a phleanáil, a chur ar bun agus a chistiú agus le
hairgeadas.

Ba cheart duit breithniú a dhéanamh ar na rialacháin atá i gceist (mar
shampla, maidir le cáin a íoc agus fostaithe a fhostú), agus an réimse
tacaíochtaí airgeadais atá ar fáil duit.

Má tá tú fostaithe, dífhostaithe, nó ag teacht go hÉirinn ó áit lasmuigh
d’Éirinn faoi láthair le gnólacht a chur ar bun, cuimsítear ar an leathanach
seo roinnt de na hábhair thábhachtacha seo.

Is féidir leat níos mó a léamh faoi bheith féinfhostaithe, agus is fiú cuairt
a thabhairt ar ár leathanach faoi fhoinsí eolais ar ghnólacht a thosú.

Is féidir leat cuairt a thabhairt freisin ar d’Oifig Fiontair Áitiúil chun
teacht ar chomhairle ar conas do ghnólacht a thosú, a fhás agus a fhorbairt.
Tá 31 Oifig Fiontair Áitiúil suite in Éirinn a oibríonn le micrithionscadail
agus trádálaithe aonair. Cuireann Fiontraíocht Éireann tacaíochtaí agus
comhairle ar fáil do ghnólachtaí nuathionscanta níos mó agus d’Fhiontair
Bheaga agus Mheánmhéide (FBManna). Is féidir leat teacht ar eolas breise thíos
maidir le ‘An áit a bhfuil comhairle ar fáil faoi ghnólacht a thosú’.

###  Más náisiúnach coigríche thú

Más ón Limistéar Eorpach Eacnamaíochta (an LEE) nó an Eilvéis thú, níl cead ag
teastáil uait le gnólacht a chur ar bun in Éirinn.

Más náisiúnach neamh-AE/an LEE thú agus mura náisiúnach na hEilvéise thú agus
más mian leat gnólacht a oscailt nó infheistiú in Éirinn, is féidir leat
iarratas a dhéanamh ar chead faoin gClár Infheisteoirí Inimirce agus an Clár
Fiontraithe Nuathionscanta.

Is féidir níos mó a léamh faoi theacht go hÉirinn le gnólacht a chur ar bun nó
le hinfheistiú in Éirinn.

##  Cinneadh a dhéanamh ar struchtúrdlíthiúil do ghnólachta

Braitheann saghas an struchtúir dhlíthiúil a roghnaíonn tú ar an gcineál
gnólachta atá á reáchtáil agat, cé leis a ndéanfaidh tú gnó, agus do mheon i
leith riosca.

Ba cheart duit comhairle a fháil ó aturnae nó cuntasóir nuair a dhéanann tú
breithniú ar an struchtúr do do ghnólacht. Is féidir leat teacht ar shonraí
teagmhála d’aturnaetha in Éirinn ar láithreán gréasáin an Dlí-Chumainn.

Is féidir leat do ghnólacht a bhunú mar:

  * Trádálaí aonair 
  * Comhpháirtíocht 
  * Cuideachta theoranta 

###  Trádálaí aonair

Má roghnaíonn tú bheith i do thrádálaí aonair, tá tú ‘féinfhostaithe’ agus ní
gá duit comhpháirtí gnó a bheith agat. Tá tú freagrach go pearsanta as an
ngnólacht.

Is é an príomhdhualgas dlíthiúil atá ort clárú mar dhuine féinfhostaithe leis
na Coimisinéirí Ioncaim (féach an mhír ‘Cáin agus ÁSPC’ thíos). Más mian leat
ainm gnó a úsáid, caithfidh tú ainm do ghnólachta a chlárú leis an Oifig um
Chlárú Cuideachtaí (an OCC).

Cé go bhfuil sé simplí go leor tú féin a bhunú mar thrádálaí aonair,
d’fhéadfaí do shócmhainní pearsanta a úsáid le do chreidiúnaithe a íoc má
theipeann ar do ghnólacht.

###  Comhpháirtíocht

Is éard is comhpháirtíocht ann ná nuair a bhunaíonn tú do ghnólacht le duine
amháin nó níos mó (tugtar ‘comhpháirtithe’ orthu seo). Tá an fhreagracht
chéanna ar gach comhpháirtí as an ngnólacht a reáchtáil, agus caithfidh gach
comhpháirtí cáin ioncaim, ÁSPC agus MSU a íoc ar a sciar de na brabúis.

Má theipeann ar an ngnólacht, tá an fhreagracht chéanna ar na comhpháirtithe
go léir as an bhfiachas.

Ba cheart d’aturnae do chomhaontú comhpháirtíochta a dhréachtú.

###  Cuideachta theoranta

Má bhunaíonn tú do ghnólacht mar chuideachta theoranta, caitear leat féin agus
le do ghnólacht mar aonáin ar leith. Ciallaíonn seo, go ginearálta, nach
mbíonn éileamh ag na creidiúnaithe ach ar shócmhainní na cuideachta (seachas
ar do shócmhainní pearsanta) má chruthaíonn an chuideachta fiachas.

Le cuideachta theoranta a bhunú, caithfidh tú clárú leis an Oifig um Chlárú
Cuideachtaí (an OCC). Caithfidh do chuideachta tuarascálacha agus cuntais a
sheoladh ar ais ansin chuig an OCC gach bliain. Is féidir leat ainm do
ghnólachta a chlárú agus tuairisceáin do chuideachta a chomhdú ar líne trí
úsáid a bhaint as (Timpeallacht Chláraithe Cuideachtaí ar Líne) (CORE) an OCC.

**Saghsanna éagsúla cuideachtaí**

Faoi Acht na gCuideachtaí, 2014, is féidir cuideachtaí príobháideacha faoi
theorainn scaireanna clárú mar:

  * Cuideachta phríobháideach faoi theorainn scaireanna (TEO/LTD) 
  * Cuideachta Ghníomhaíochta Sainithe (CGC/DAC) 

Is féidir níos mó a léamh faoi na riachtanais do shaghsanna éagsúla
cuideachtaí ar láithreán gréasáin an OCC.

##  Conas cistiú a fháil

Má tá gnólacht á thosú agat, is féidir leat iarratas a dhéanamh ar chistiú
agus deontais ó réimse foinsí. Mar shampla:

###  Microfinance Ireland

Tugann Microfinance Ireland iasachtaí do ghnólachtaí beaga ina bhfuil uasmhéid
10 bhfostaí, trádálaithe aonair agus gnólachtaí nuathionscanta san áireamh.

Tá na hiasachtaí idir €2,000 agus €25,000 do thograí gnó atá inmharthana ó
thaobh tráchtála de. Is féidir leat do spéis a chlárú le hiasacht bheag gnó a
fháil trí úsáid a bhaint as an bhfoirm ar líne ar microfinancereland.ie.

###  Oifigí Fiontair Áitiúil (OFÁanna)

Is féidir le d’Oifig Fiontair Áitiúil réimse tacaíochtaí airgeadais a chur ar
fáil, ag brath ar do riachtanais ghnó. Mar shampla:

**Do riachtanas gnó:** |  **Tacaíocht airgeadais ó Fhiontraíocht Éireann:**  
---|---  
Taighde a dhéanamh ar an éileamh ar an margadh do do tháirge nó do sheirbhís, agus scrúdú a dhéanamh ar a inbhuanaitheacht  |  Deontais Staidéir Indéantachta   
Do ghnólacht beag a thosú  |  Deontais Phrímeála   
Do ghnólacht nuathionscanta a fhairsingiú i ndiaidh 18 mí  |  Deontas Fairsingithe Gnó   
Deiseanna nua margaidh a fhiosrú agus a fhorbairt  |  Cúnamh Teicniúil do dheontas Micrea-Easpórtálaithe   
Do ghnólacht a bhunú ar líne  |  Scéim na nDearbhán Trádála ar Líne   
  
###  Fiontraíocht Éireann

Cabhraíonn Fiontraíocht Éireann le gnólachtaí Éireannacha tosú agus
fairsingiú. Cuireann sé réimse tacaíochtaí airgeadais ar fáil, ag brath ar do
riachtanais ghnó. Mar shampla:

Do riachtanas gnó:  |  Tacaíocht airgeadais ó Fhiontraíocht Éireann:   
---|---  
Do ghnólacht a bhunú ar líne  |  Scéim Digitithe   
Borradh do ghnólachta nuathionscanta a luathú  |  An Ciste um Thosú Iomaíoch  An Ciste um Fhairsingiú Post   
Do ghnólacht a dhéanamh éiceabhách  |  Dearbhán um ghníomhú ar son na haeráide  Deontas um Thús Glas  Deontas GreenPlus   
  
###  An SEAI

Is féidir leat iarratas a dhéanamh freisin leis an SEAI ar dheontais ghnó, go
sonrach lorg carbóin do ghnólachta a laghdú. Mar shampla:

**Do riachtanas gnó:** |  **Tacaíocht airgeadais ó Fhiontraíocht Éireann:**  
---|---  
Gluaisteá(i)n do chuideachta a athrú go feithiclí leictreacha  |  Deontais feithiclí leictreacha   
Feabhas a chur ar éifeachtúlacht fuinnimh d’áitribh  |  Scéim Tacaíochta do Theas In-athnuaite  Clár Deimhnithe EXEED   
  
Is féidir níos mó a léamh faoi thacaíochtaí do ghnólachtaí atá ag tosú le
roghanna glasa a dhéanamh.

###  Cistiú an rialtais d’fhostóirí

Cuireann an Rialtas roinnt scéimeanna airgeadais ar fáil chun cabhrú le
fostóirí. Ag brath ar do chúinsí agus ar saghas na bhfostaithe a fhostaíonn
tú, b’fhéidir go mbeidh tú incháilithe don mhéid seo a leanas a fháil:

  * Scéim Iasachta Borrtha Amach Anseo 
  * JobsPlus 
  * An Clár Seirbhísí Pobail 
  * An Scéim Fóirdheontais Pá do Dhaoine faoi Mhíchumas 
  * An Scéim Deontais um Fhostaithe a Choinneáil 
  * Deontas um Oiriúnú Trealaimh san Ionad Oibre 

Is féidir eolas breise a fháil faoi chistiú ó d’Oifig Fiontair Áitiúil nó
d’Ionad Intreo áitiúil.

B’fhéidir go mbeidh tú incháilithe freisin d’fhaoiseamh cánach – féach ‘Cáin,
ÁSPC agus foireann a fhostú’ thíos.

###  Má tá tú dífhostaithe faoi láthair

Má tá tú dífhostaithe faoi láthair agus más mian leat gnólacht a thosú,
b’fhéidir go mbeidh tú incháilithe don Liúntas Fiontraíochta um Fhilleadh ar
Obair (LFFAO) nó don Liúntas Fiontraíochta Gearrthéarma (LFGT).

Ina theannta sin, b’fhéidir go bhfaighidh tú tacaíochtaí breise faoi na
scéimeanna seo, cosúil le deontais do phleananna oiliúna, taighde ar an
margadh agus gnó, chomh maith le teacht ar iasachtaí le trealamh a cheannach.
Déan teagmháil le d’Ionad Intreo áitiúil chun teacht ar eolas breise.

###  Má tá deacrachtaí creidmheasa agat

Má tá gnólacht beag nó meámhéide agat agus má dhiúltaíonn ceann de na bainc
rannpháirteacha d’iarratas ar chreidmheas, is féidir leat iarratas a dhéanamh
ar an Oifig um Athbhreithniú Creidmheasa go ndéanfar do chás a athbhreithniú.

Le bheith incháilithe d’athbhreithniú, caithfidh d’iarratas a bheith i
scríbhinn. Íoslódáil an fhoirm iarratais ar athbhreithniú creidmheasa (pdf) ó
láithreán gréasáin na hOifige um Athbhreithniú Creidmheasa.

Idir €100 agus €250 í an táille ar athbhreithniú, ag brath ar luach na
hiasachta.

###  Comhairle airgeadais saor in aisce a fháil

Má tá deacrachtaí agat le do chreidiúnaithe, is féidir leat comhairle agus
cúnamh saor in aisce a fháil ar do ghnóthaí gnó a fháil ó sheirbhís Comhairle
Deonaí na gCuntasóirí Cairte (CAVA).

Is féidir leat teagmháil a dhéanamh le do Sheirbhís um Fhaisnéis do
Shaoránaigh áitiúil nó ó Sheirbhís Bhuiséadta agus Chomhairle Airgid (an SBCA)
lena fheiceáil an féidir leo seirbhís CAVA a sholáthar.

B’fhéidir gur mian leat an bróisiúr ar líne a léamh freisin faoi na seirbhísí
a sholáthraíonn CAVA (pdf).

##  Cáin, ÁSPC agus foireann afhostú

###  Cáin a íoc agus faoiseamh cánach a fháil

Braitheann conas a ghearrtar cáin ar do ghnólacht ar cibé acu an ‘cuideachta
theoranta’ í (féach ‘Cinneadh a dhéanamh ar struchtúr dlíthiúil do ghnólachta’
thuas).

Más cuideachta do ghnólacht, tá sé faoi dhliteanas cáin chorparáide a íoc.
Mura cuideachta do ghnólacht, meastar gur ‘trádálaí aonair’ thú agus íocann tú
cáin faoin gcóras féinmheasúnaithe.

Is féidir níos mó a léamh faoi cháin do dhaoine féinfhostaithe, nó cuairt a
thabhairt ar láithreán gréasáin na gCoimisinéirí Ioncaim chun eolas a fháil ar
chlárú do cháin.

**Creidmheas Cáin Ioncaim Tuillte**

Is féidir le daoine féinfhostaithe Creidmheas Cáin Ioncaim Tuillte a éileamh
in 2022. Tá an creidmheas cánach seo ar fáil freisin d’úinéirí gnólachta nó do
bhainisteoirí nach bhfuil incháilithe do chreidmheas ÍMAT a fháil ar ioncam a
dtuarastail.

Má cháilíonn cáiníocóir don chreidmheas cánach ÍMAT, ní féidir le luach iomlán
an 2 chreidmheas cánach seo €1,700 a shárú.

**Aisíocaíocht cánach SURE**

Scéim aisíocaíochta cánach atá in Aisíocaíochtaí Gnólachta Nuathionscanta
d’Fhiontraithe (SURE) a cheadaíonn do dhaoine incháilithe aisíocaíocht a mhéid
le 41% den chaipiteal a infheistíonn siad i ngnólacht a thosú.

Faoi scéim SURE, b’fhéidir go mbeidh tú i dteideal aisíocaíocht cáin ioncaim
ÍMAT a fháil a d’íoc tú i rith na 6 bliana roimh an mbliain ina ndéanann tú
infheistíocht.

Féach láithreán gréasáin na gCoimisinéirí Ioncaim chun teacht ar bhreis sonraí
ar scéim SURE. Is féidir leat úsáid a bhaint as an áireamhán ar líne ar
sure.gov.ie le d’aisíocaíocht fhéideartha a mheas.

**Cuideachtaí nuathionscanta**

Is féidir le cuideachtaí nua faoiseamh cánach a fháil ar na chéad 3 bliana de
cháin chorparáide. Beidh luach an fhaoisimh ceangailte le méid an ÁSPC fostóra
a d’íoc cuideachta i dtréimhse chuntasaíochta, a mhéid le €5,000 in aghaidh an
fhostaí.

**Faoiseamh ó Cháin Ghnóthachan Caipitiúil (CGC)**

Má dhíolann tú do ghnólacht an 1 Eanáir 2017 nó ina dhiaidh sin, bainfidh ráta
níos ísle de Cháin Ghnóthachan Caipitiúil (10%) leis na glanghnóthachain
inmhuirir a eascraíonn as do ghnólacht go léir (nó cuid de) a dhíol, a mhéid
le teorainn saolré €1 milliún.

Is féidir leat eolas breise a léamh faoi gnóthachain chaipitil do chuideachtaí
ar láithreán gréasáin na gCoimisinéirí Ioncaim.

###  ÁSPC a íoc

Má tá tú féinfhostaithe, íocann tú ranníocaíochtaí árachais shóisialaigh Aicme
S. Is féidir leat níos mó a léamh faoi ÁSPC do Dhaoine Féinfhostaithe (pdf) ón
Roinn Coimirce Sóisialaí.

###  Foireann a fhostú

Má tá gnólacht á thosú agat agus má dhéanann tú cinneadh foireann a earcú,
caithfidh tú clárú do ÍMAT agus ÁSPC leis na Coimisinéirí Ioncaim.

Is féidir leat teacht ar eolas faoi oibleagáidí fostóirí in Éirinn. Is féidir
leat treoir d’fhostóirí a bhfuil gnólacht nua á thosú acu le fostaí íoctha
(pdf) de chuid an Choimisiúin um Chaidreamh san Áit Oibre (an CCÁO) a léamh.

Nó, is féidir leat cuairt a thabhairt ar ár leathanaigh faoi:

  * Conarthaí fostaíochta 
  * Pá íosta 
  * Duillíní pá 
  * Árachas Sóisialach (ÁSPC) 
  * Saoire agus saoirí 
  * Sláinte agus sábháilteacht ag an obair 
  * Cosaint sonraí san ionad oibre 

##  An áit a bhfuil comhairle ar fáilfaoi ghnólacht a thosú

###  Oifig Fiontair Áitiúil

Má theastaíonn cabhair uait le pleanáil a dhéanamh do do ghnólacht, nó má
theastaíonn comhairle uait faoi conas tosú, is féidir leat teagmháil a
dhéanamh le d’Oifig Fiontair Áitiúil.

Tacaíonn Oifigí Fiontair Áitiúil le gnólachtaí atá ag tosú nó atá á
bhforbairt. Is féidir leo cabhrú leat gníomhaíocht gheilleagrach a spreagadh
ar leibhéal áitiúil agus do mhicrithionscadal (gnólacht ina bhfuil 10 bhfostaí
nó níos lú) a chur chun cinn.

Tabhair cuairt ar láithreán gréasáin na hOifige Fiontar Áitiúil le heolas a
fháil ar:

  * Cláir oiliúna 
  * Cúrsaí ‘do ghnólacht féin a thosú’ 
  * Meantóireacht 
  * Tacaíochtaí airgeadais 

###  New Frontiers

Is féidir leat iarratas a dhéanamh freisin le New Frontiers, ar clár forbartha
náisiúnta é d’fhiontraithe luathchéime. Is éard a bhaineann leis an gclár ná
ceardlanna praiticiúla agus idirghníomhacha, anuas ar mheantóireacht aghaidh
ar aghaidh.

Cuireann institiúidí tríú leibhéal ar fud na tíre ar fáil go háitiúil é
(Institiúidí Teicneolaíochta agus Ollscoileanna Teicneolaíochta san áireamh),
agus cistíonn Fiontraíocht Éireann é.

##  Eolas breise

Is féidir leat níos mó foinsí eolais ar ghnólacht a thosú agus eolas faoi
bheith féinfhostaithe and gnólacht a dhúnadh nó a dhíol a aimsiú.

Is féidir leat an réimse tacaíochtaí a fheiceáil freisin chun gnólacht
éiceabhách a dhéanamh de do ghnólacht.

Chun teacht ar eolas faoi struchtúir éagsúla ghnó, tabhair cuairt ar láithreán
gréasáin na hOifige um Chlárú Cuideachtaí (an OCC).

Nó, má theastaíonn eolas uait faoi fhoireann a fhostú agus cearta fostaíochta,
is féidir leat teagmháil a dhéanamh le Seirbhís Faisnéise agus Chustaiméirí an
Choimisiúin um Chaidreamh san Áit Oibre (an CCÁO).

_**Dáta an Leasaithe Deireanaigh:** 8 Aibreán 2022 _

[
](https://facebook.com/sharer/sharer.php?u=https://www.citizensinformation.ie/ga/employment/types-
of-employment/self-employment/starting-a-
business/?utm_source=sharebutton_facebook) [
](https://twitter.com/intent/tweet/?text=Gn%C3%B3%20a%20chur%20ar%20bun&url=https://www.citizensinformation.ie/ga/employment/types-
of-employment/self-employment/starting-a-
business/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/types-
of-employment/self-employment/starting-a-
business/?utm_source=sharebutton_whatsapp) [
](mailto:?subject=Gn%C3%B3%20a%20chur%20ar%20bun&body=https://www.citizensinformation.ie/ga/employment/types-
of-employment/self-employment/starting-a-
business/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ag tosú gnó nuair a fhileann tú ar Éirinn_ ](/ga/returning-to-ireland/setting-up-a-business/starting-a-business-when-you-return-to-ireland/)

Forbhreathnú ar fhaisnéis chun cabhrú leat gnó a thosú nuair a fhileann tú ar
Éirinn.

  * [ _Treoir céim ar chéim maidir le gnó a bhunú in Éirinn_ ](/ga/employment/types-of-employment/self-employment/step-by-step-guide-to-setting-up-a-business-in-ireland/)

Faigh amach conas gnó a bhunú in Éirinn, ó phlean gnó a scríobh go fostaithe a
fhostú.

  * [ _Faisnéis a fháil maidir le gnó a bhunú_ ](/ga/employment/types-of-employment/self-employment/finding-information-on-starting-business/)

Más mian leat bheith féinfhostaithe, féadfaidh tú cabhair agus tacaíocht a
fháil ó roinnt gníomhaireachtaí. Tugtar sa cháipéis seo léargas ginearálta ar
na heagraíochtaí agus na foinsí seo faisnéise.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

