English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Tuismitheoireacht aonair ](/ga/birth-family-
relationships/parenting-alone/) > Tuismitheoirí Aonair in Éirinn

#  Tuismitheoirí Aonair in Éirinn

  * Eolas 
  * Teagmháil 

##  Eolas

De réir Daonáireamh 2006 bhí 162,551 bean agus 26,689 fear ina dtuismitheoirí
aonair in Éirinn. Bionn tuismitheoirí ina n-aonar ar chúiseanna éagsúla..
D’fhéadfadh sé tarlú tar éis bás céile nó páirtí, tréigean nó príosúnacht .
Féadfaidh teaghlach aontuismitheora a bheith ann de thoradh idirscartha,
colscartha nó neamhniú pósta chomh maith. D’fhéadfadh tuismitheoireacht aonair
tarlú de thoradh toircheas nach raibh duine ag súil leis. Cibé cúis atá leis,
d’fhéadfá a bheith i dteideal réimse sochar agus teidlíochtaí. I dteannta
leis, ba chóir duit eolas a bheith agat faoi shainceisteanna dlíthiúla
tábhachtacha a bhfuil tionchar acu ar thuismitheoirí aonair.

###  Íocaíochtaí Leasa Shóisialaigh

Má tá tú i do thuismitheoir aonair d’fhéadfá a bheith i dteideal íocaíochtaí
leasa shóisialaigh ar leith má tá cónaí ort in Éireann. Déantar [ Sochar Linbh
](/ga/social-welfare/families-and-children/child-benefit/) a íoc do gach aon
leanbh faoi 16 bliana d’aois, nó faoi 18 bliana d’aois má tá an leanbh ag fáil
oideachas lánaimseartha nó má tá sé/sí faoi mhíchumas. Íocaíocht de réir
tástála acmhainne is ea an [ Íocaíocht do Theaghlaigh Aontuismitheora
](/ga/social-welfare/families-and-children/one-parent-family-payment/) d’fhir
agus do mhná in Éireann atá ag tógáil linbh gan tacaíocht ó pháirtí. Íoctar é
le duine nach bhfuil pósta, baintreach/baintreach fir, céile príosúnaigh,
duine atá colscartha nó idirscartha nó le duine a rinneadh neamhniú pósta
orthu. Fuair 78,000 bean agus os cionn 1,800 fear an Íocaíocht do Theaghlaigh
Aontuismitheora i 2004\.

D’fhéadfá a bheith i dteideal [ Pinsean Ranníocach Baintrí/Baintrí Fir
](/ga/social-welfare/death-related-benefits/widowed-persons-contrib-pension/)
má bhíonn dóthain ranníocaíochtaí ÁSPC agat féin nó ag do chéile éagtha. Faoi
[ Scéim na Sochair Gortuithe Ceirde ](/ga/social-welfare/disability-and-
illness/occupational-injuries-benefit-overview/) , is féidir Pinsean
Baintrí/Baintrí Fir a íoc má tharla an bás de bharr gortú ceirde nó galar nó
timpiste agus an duine sin ag taisteal díreach chuig nó ón obair.

###  Cothabháil

Tá sé d’fhreagracht dhlíthiúil in Éirinn ar an mbeirt céile a chéile agus aon
leanbh leo a chothabháil de réir a gcuid acmhainní. Tá tuismitheoirí
colscartha nó idirscartha freagrach as cothabháil a gcuid leanaí agus
d’fhéadfadh freagrachtaí cothabhála a bheith acu i leith a chéile, ag braith
ar théarmaí an colscartha nó an t-idirscartha. Níl aon fhreagracht airgeadais
dá chéile ar thuismitheoirí nach bhfuil pósta ach tá freagracht ar an dá
thuismitheoir as cothabháil a gcuid leanaí. [ Faigh amach faoi chothabháil
anseo ](/ga/birth-family-relationships/parenting-alone/maintenance-lone-
parents/) .

Tá oibleagáid dhlíthiúil ar pháirtithe sibhialta freisin cothabháil a
sholáthar dá chéile agus do leanaí ar bith cleithiúnacha, de réir a gcuid
acmhainní, agus tá seans ann go mbeidh dualgais chothabhála orthu maidir lena
chéile má tharlaíonn sé go ndíscaoiltear an pháirtnéireacht shibhialta, ag
brath ar théarmaí an díscaoilte.

Níl aon dualgas airgeadais ar thuismitheoirí atá comhchónaí orthu ach tá
dualgas ar an mbeirt acu maidir lena leanaí a chothabháil. Tá dualgas
airgeadais do leanbh ar chomhchónaitheoir atá ina chaomhnóir/caomhnóir do
leanbh a pháirtí/páirtí, nó don leanbh atá i gcúram laethúil a pháirtí/páirtí.

Má chliseann ar chaidreamh comhchónaithe, seans go bhfuil duine i dteideal
cothabhála faoin [ scéim um shásamh le haghaidh lánúineacha comhchónaithe
](/ga/birth-family-relationships/problems-in-marriages-and-other-
relationships/redress-scheme-for-cohabiting-couples/) .

Is féidir [ teacht ar eolas maidir le cothabháil anseo ](/ga/birth-family-
relationships/parenting-alone/maintenance-lone-parents/) . Is ann freisin
d’eolas faoi [ mar a dhéantar measúnú ar chothabháil le haghaidh íocaíochtaí
leasa shóisialaigh ](/ga/social-welfare/irish-social-welfare-system/means-
test-for-social-welfare-payments/maintenance-and-social-welfare-payments/)
agus  ar thionchar na cothabhála ar do chúrsaí cánach  .

###  Cánachas

Tá rialacha sonracha ann faoi chánachas sa bhliain ina bhfaigheann duine bás..
Mar shampla, d’fhéadfadh aisíoc cánach a bheith dlite. Tá creidmheasanna sa
bhreis ar fáil do thusimitheoirí ar baintreacha /baintreacha fir iad sna
blianta tar éis bás céile. Léigh anseo chun tuilleadh [ eolas a fháil ar cháin
i mbliain an bháis agus sna blianta tar éis báis ]() . Tá eolas ag na
Coimisinéirí Ioncaim anseo ar an mbealach ina ndéileálfar ó thaobh [ cánach le
daoine ar baintreacha/baintreacha fir iad
](http://www.revenue.ie/en/personal/circumstances/bereavement/widows-
widowers.html) . Tá  eolas ar fáil anseo maidir le creidmheasanna agus
faoisimh cháin ioncaim atá ar fáil do thuismitheoirí aonair  .

###  Caomhnóireacht

Tá tuismitheoir linbh de réir cearta caomhnóireachta i dteideal cinntí
tábhachtacha a dhéanamh maidir le tógáil an linbh, mar shampla, cinntí i
dtaobh reiligiúin, oideachais, cóireáil leighis an linbh agus cá mbeidh cónaí
ar an leanbh. Tá stádas caomhnóireachta uathoibríoch ag gach máthair in
Éireann, is cuma iad a bheith pósta nó gan a bheith, ach amháin má thugann
siad an leanbh uathu ionas go ndéanfar é/í a uchtáil. I dteannta leis, tá
cearta caomhnóireachta uathoibríocha ag aithreacha atá pósta le máthair a
linbh. Níl cearta caomhnóireachta uathoibríocha i leith an linbh ag athair
nach bhfuil pósta le máthair a linbh, áfach,. [ Faigh tuilleadh eolas ar
chaomhnóireacht anseo ](/ga/birth-family-relationships/cohabiting-
couples/guardianship-and-cohabiting-couples/) . Ba cheart do mháithreacha arb
iad an t-aon caomhnóir amháin [ uacht a dhéanamh amach ](/ga/death/before-a-
death/making-a-will/) ag ceapadh caomhnóirí dá leanaí i gcás a mbás féin.

###  Caomhnadh agus Rochtain

Is é atá i gceist le coimeád ná an ceart a bhaineann le cúnamh fisiciúil agus
urlámhas an linbh. Is é atá i gceist le rochtain ná ceart an linbh teagmháil
dhíreach a bheith aige/aici leis an tuismitheoir nach bhfuil cónaí orthu leo.
Má scarann tuismitheoirí linbh gan a bheith ábalta cinneadh a dhéanamh maidir
le coimeád an linbh, is í an chúirt a dhéanann an cinneadh sin. Bíonn máthair
neamhphósta ina caomhnóir aonair ar leanbh ar bith a bheirtear lasmuigh den
phósadh. Ach ní gá don athair caomhnóireacht a bheith aige sula gcuireann sé
isteach ar  rochtain  nó ar  chaomhnóireacht  .

##  Teagmháil

###  Cumann Náisiúnta Bhaintrí na hÉireann

Teach Chúil Raithin  
Sráid Chúil Raithin  
Baile Átha Cliath 7  
Éire

**Teil:** +353 1 872 8814

**Láithreán Gréasáin:** [ http://www.nawi.ie ](http://www.nawi.ie)

**R-phost:** [ info@nawi.ie ](mailto:info@nawi.ie)

###  Clann Amhain

8 Coke Lane  
Baile Átha Cliath 7  
Éire

**Teil:** +353 (0)1 662 9212

**Lóghlao:** 0818 66 22 12

**Láithreán Gréasáin:** [ https://onefamily.ie/ ](https://onefamily.ie/)

**R-phost:** [ info@onefamily.ie ](mailto:info@onefamily.ie)

###  Treoir (Comhdháil Seirbhísí do Thuismitheoirí nach bhfuil Pósta agus dá
gClann)

28 North Great Georges Street  
Dublin 1  
Ireland

**Teil:** +353 (01) 670 0120

**Láithreán Gréasáin:** [ http://www.treoir.ie ](http://www.treoir.ie)

**Téigh i dteagmháil linn:** [ http://www.treoir.ie/contact-contact.php
](http://www.treoir.ie/contact-contact.php)

**R-phost:** [ info@treoir.ie ](mailto:info@treoir.ie)

_**Dáta an Leasaithe Deireanaigh:** 27 Meán Fómhair 2016 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/parenting-alone/parenting-
alone/?utm_source=sharebutton_facebook) [
](https://twitter.com/intent/tweet/?text=Tuismitheoir%C3%AD%20Aonair%20in%20%C3%89irinn&url=https://www.citizensinformation.ie/ga/birth-
family-relationships/parenting-alone/parenting-
alone/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/parenting-alone/parenting-
alone/?utm_source=sharebutton_whatsapp) [
](mailto:?subject=Tuismitheoir%C3%AD%20Aonair%20in%20%C3%89irinn&body=https://www.citizensinformation.ie/ga/birth-
family-relationships/parenting-alone/parenting-
alone/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Seicliosta: teidlíochtaí agus tacaíochtaí do thuismitheoirí aonair_ ](/ga/birth-family-relationships/parenting-alone/checklist-parenting-alone/)

Mearnaisc le cáipéisí áisiúla do thuismitheoirí aonair.

  * [ _Ag cónaí le chéile agus pósadh: cad iad na difríochtaí dlíthiúla?_ ](/ga/birth-family-relationships/cohabiting-couples/legal-differences-between-cohabitation-and-marriage/)

  * [ _Méadú i leith Maireachtáil Aonair_ ](/ga/social-welfare/extra-social-welfare-benefits/living-alone-allowance/)

Tá cur síos anseo ar an Liúntas don Té a Chónaíonn ina (h)Aonar, íocaíocht
bhreise do dhaoine a fhaigheann pinsin leasa shóisialaigh agus a chónaíonn ina
n-aonair.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

