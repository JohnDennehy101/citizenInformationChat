English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Fostaíocht ](/ga/employment/) > [ Cur i
bhfeidhm agus cúiteamh ](/ga/employment/enforcement-and-redress/) > Cosaint do
sceithirí

#  Cosaint do sceithirí

  * Réamhrá 
  * Na dlíthe a bhaineann le sceithireacht 
  * Cad é nochtadh cosanta? 
  * Cad is éagóir ann? 
  * Cad nach gcuirtear san áireamh de ghnáth mar éagóir? 
  * Cén oibrithe a chosnaítear? 
  * Leanúint de bheith anaithnid 
  * Casaoid a thabhairt le fios 
  * Conas buairt a thabhairt le fios 
  * Nochtadh a dhéanamh le d’fhostóir 
  * Nochtadh le duine forordaithe 
  * Nochtadh le duine seachtrach 
  * Nochtadh le hOifig an Choimisinéara um Nochtadh Cosanta 
  * Conas a dhéileálfar le dothuairisciú 
  * Tuairisciú le d’fhostóir 
  * Tuairisciú a dhéanamh le duine forordaithe 
  * Tuairisciú le hOifig an Choimisinéara um Nochtadh Cosanta 
  * Dífhostú i ndiaidh nochtadh cosanta a dhéanamh 
  * Pionóis seachas dífhostú 
  * Achomhairc 
  * Caingne sibhialta 
  * Imeachtaí dlí i d’aghaidh 
  * Eolas breise 

##  Réamhrá

Is é an téarma níos foirmiúla a thugtar ar sceithireacht ná ‘nochtadh
cosanta’. Cosnaíonn an dlí thú má thugann tú buarthaí chun solais faoi éagóir
fhéideartha in ionad oibre ina n-oibríonn tú faoi láthair nó inar oibrigh tú
roimhe seo. Cosnaítear thú chomh maith má dhéantar thú a dhífhostú nó má
ghearrtar pionós ort i ngeall ar éagóir fhéideartha

##  Na dlíthe a bhaineann le sceithireacht

Tá daoine a thugann buarthaí chun solais faoi éagóir fhéideartha san ionad
oibre á gcosaint ag an Acht um Nochtadh Cosanta, 2014 (‘Acht 2014’).
Nuashonraigh an tAcht um Nochtadh Cosanta, 2022 (‘Acht 2022’) é. Déanann Acht
2022 an Treoir maidir le Sceithireacht ón AE (pdf) a thrasuí i ndlí na
hÉireann.

Cuimsítear san eolas thíos na cosaintí nua a tugadh isteach faoi Acht 2022.
Cuireadh tús leis na cosaintí nua an 1 Eanáir 2023.

##  Cad é nochtadh cosanta?

Déanann tú nochtadh cosanta más oibrí thú agus má nochtann tú faisnéis
ábhartha ar bhealach ar leith. Tá faisnéis ábhartha má cuireadh ar d’aird í i
gcomhthéacs a bhaineann leis an obair agus má chreideann tú go réasúnta gur
gnách di éagóir a thaispeáint.

##  Cad is éagóir ann?

Tugtar sainmhíniú fairsing ar éagóir agus áirítear léi:

  * Cionta coiriúla 
  * Teip ar oibleagáidí dlíthiúla a chomhlíonadh 
  * Sáruithe ar dhlí áirithe an Aontais Eorpaigh 
  * Sláinte agus sábháilteacht daoine a chur i mbaol 
  * Díobháil a dhéanamh don chomhshaol 
  * Iomrall ceartais 
  * Mí-úsáid a bhaint as cistí poiblí 
  * Gníomhartha leatromacha, idirdhealaitheacha, thar a bheith faillíocha nó ar a ndéantar fíor-mhíbhainistíocht a dhéanann comhlacht poiblí 
  * Faisnéis a cheilt nó a mhilleadh faoi aon cheann de na héagóracha thuas nó aon iarracht an fhaisnéis sin a cheilt nó a mhilleadh 

Is féidir le héagóir titim amach in d’Éirinn nó lasmuigh d’Éirinn.

Fiú má chruthaítear go bhfuil an fhaisnéis mícheart, cosnaítear go fóill thú,
chomh fada agus gur chreid tú go réasúnta san fhaisnéis.

##  Cad nach gcuirtear san áireamh de ghnáth mar éagóir?

Ní mheastar de ghnáth gurb éagóracha an méid seo a leanas:

  * Casaoidí san ionad oibre atá pearsanta amháin 
  * Díospóidí le d’fhostóir faoi do chonradh 
  * Faisnéis a nochtar i suíomh atá faoi phribhléid dhlíthiúil 
  * Más é do phost aon éagóir a bhrath, a imscrúdú nó a ionchúiseamh agus má bhaineann an éagóir le duine seachas leis an bhfostóir. Mar shampla, ní chumhdófar comhalta den Gharda Síochána a thugann éagóir le fios a rinne duine lasmuigh den Gharda Síochána ag an Acht seo.Ba cheart go dtuigfeá nach liostaí críochnaitheacha iad na liostaí thuas agus go bhféadfadh samplaí eile a bheith ann. Má theastaíonn cabhair uait le nochtadh cosanta a dhéanamh nó le héagóir a thabhairt le fios, is féidir leat tacaíocht saor in aisce a fháil ó Thrédhearcacht Idirnáisiúnta Éireann (Transparency International Ireland). 

##  Cén oibrithe a chosnaítear?

Cosnaítear na hoibrithe seo a leanas:

  * Fostaithe nó iarfhostaithe 
  * Oiliúnaithe 
  * Daoine a oibríonn faoi chonradh le haghaidh seirbhísí 
  * Conraitheoirí neamhspleácha 
  * Oibrithe gníomhaireachta 
  * Daoine ar thaithí oibre 
  * Oiliúnaithe neamhíoctha 
  * Comhaltaí boird 
  * Páirtithe Leasmhara 
  * Oibrithe deonacha 
  * Iarratasóirí poist 

Cosnófar thú freisin faoi na hAchtanna má dhéanann tú nochtadh gan ainm ach má
chuirtear d’aitheantas in iúl agus má ghearrtar pionós ort as nochtadh cosanta
a dhéanamh.

##  Leanúint de bheith anaithnid

Go ginearálta, ní féidir le daoine a fhaigheann nochtadh cosanta nó a
dhéileálann leo ina dhiaidh sin aon fhaisnéis a nochtadh a d’fhéadfadh an
duine a rinne an nochtadh a shainaithint gan toiliú an duine.

Tá roinnt eisceachtaí air seo, mar shampla, má tá sé bunriachtanach an
sceithire a shainaithint ar mhaithe le himscrúdú éifeachtach a dhéanamh ar an
gceist nó más gá sin a dhéanamh chun cosc a chur ar choireacht nó ar bhaol i
leith shlándáil an Stáit, sláinte phoiblí nó an chomhshaoil.

Ba cheart go gcuirfí in iúl do dhuine gur gá a n-aitheantas a nochtadh gan a
dtoiliú.

##  Casaoid a thabhairt le fios

Buairt atá i gcasaoid a bhíonn ag fostaí faoina dtéarmaí agus coinníollacha
fostaíochta, nósanna imeachta oibre nó dálaí oibre.

Mar shampla, má bhíonn gearán agat faoi chritéir roghnúcháin do phost ardaithe
céime nó má tá gearán agat faoi ragobair a leithdháileadh.

Déileáiltear le casaoid, go ginearálta, trí nós imeachta casaoide inmheánaí.
Cé go bhféadfadh roinnt casaoidí a bheith ina nochtadh cosanta freisin, ní
mheastar gur nochtadh cosanta í saincheist a bhaineann go hiomlán le casaoid
pearsanta fostaíochta agus nach ndéanann difear ach duit féin.

##  Conas buairt a thabhairt le fios

Is féidir leat buairt a thabhairt le fios ar bhealaí éagsúla – le d’fhostóir,
le duine forordaithe, le duine seachtrach nó le hOifig an Choimisinéara um
Nochtadh Cosanta.

##  Nochtadh a dhéanamh le d’fhostóir

Is í an fhoirm is simplí de nochtadh ná nochtadh a dhéantar le d’fhostóir. Sa
chás seo, is é an t-aon rud a theastaíonn ná creideamh réasúnta go
dtaispeánann an fhaisnéis a nochtadh nó gur nós leis an bhfaisnéis a nochtadh
a thaispeáint go bhfuil an éagóir ag titim amach.

Is féidir leat nochtadh a dhéanamh i scríbhinn, ó bhéal, nó ar an dá bhealach.
Is féidir leat cruinniú a iarraidh le nochtadh ó bhéal a dhéanamh.

Féach ‘Conas a dhéileálfar le do thuairisciú’ thíos.

##  Nochtadh le duine forordaithe

Is féidir leat a roghnú tuairisciú a dhéanamh le duine de na daoine
forordaithe a liostaítear san Ordú fán Acht um Nochtadh Cosanta, 2014
(Nochtadh le Daoine Forordaithe), 2020.

Bíonn feidhmeanna rialála ag daoine forordaithe, go ginearálta, sa limistéar
atá faoi réir na líomhaintí. Samplaí iad an Banc Ceannais, an tÚdarás Sláinte
agus Sábháilteachta agus an Coimisiún Cosanta Sonraí. Is féidir leat liosta
iomlán daoine forordaithe a fháil de réir earnála ar gov.ie. Cabhróidh an
liosta seo leat teacht ar an duine nó an comhlacht ceart le tuairisciú a
dhéanamh leo.

Nochtadh cosanta é nochtadh a dhéanann tú le duine forordaithe má shásaítear
an dá choinníoll seo a leanas:

  * Creideann tú go réasúnta go bhfuil an éagóir ábhartha laistigh de shainchúram an duine fhorordaithe 
  * Tá an t-eolas a nochtann tú, agus aon líomhain ann, fíor go substainteach (caighdeán níos airde é seo ná mar a theastaíonn chun nochtadh a dhéanamh le d’fhostóir) 

Féach ‘Conas a dhéileálfar le do thuairisciú’ thíos.

##  Nochtadh le duine seachtrach

Má tá tú nó bhí tú fostaithe i gcomhlacht poiblí, is féidir leat tuairisciú a
dhéanamh leis an Aire ábhartha faoi chúinsí áirithe. Caithfidh an tAire, gan
breithniú a bheith déanta aige/aici ar an tuairisc, í a sheoladh chuig an
gCoimisinéir um Nochtadh Cosanta, a shainaithneoidh an duine cuí forordaithe
nó duine oiriúnach eile.

Caithfidh go gcreideann tú go réasúnta go bhfuil an fhaisnéis a nochtadh agus
aon líomhaintí fíor agus go sásaítear ar a laghad ceann amháin de na
coinníollacha seo a leanas:

  * Rinne tú tuairisc roimhe seo ach níor soláthraíodh aon aiseolas nó níor soláthraíodh aon aiseolas laistigh d’amfhráma socraithe (de ghnáth 3 mhí) 
  * Creideann tú nach ndearnadh fiosrú neamhleor nó nach ndearnadh fiosrú ar bith sa chás gur tugadh aiseolas. 
  * Creideann tú go bhfuil ceann an chomhlachta phoiblí comhpháirteach san éagóir 
  * Creideann tú go bhféadfadh an éagóir garbhaol nó contúirt shoiléir a chur roimh leas an phobail, cás éigeandála nó nuair a bhíonn baol i leith díobhála i gceist nach féidir a chur ina ceart san áireamh. 

Nochtadh cosanta freisin é nochtadh a rinneadh le haturnae, abhcóide nó
oifigeach ceardchumainn i gcaitheamh comhairle dlí a fháil.

D’fhéadfadh nochtadh a rinneadh le duine seachtrach eile, mar shampla,
iriseoir, a bheith ina nochtadh cosanta má shásaíonn sé na coinníollacha seo:

  * Caithfidh go gcreideann tú go réasúnta go bhfuil an fhaisnéis a nochtar, agus aon líomhain a chuimsítear inti, fíor go substainteach. 

Agus bíonn ceann de na rudaí seo a leanas thíos i gceist:

  * Rinne tú tuairisc roimhe seo le duine eile a shonraítear thuas ach níor tugadh faoi aon ghníomh cuí mar fhreagairt air 
  * Creideann tú go réasúnta go bhfuil garbhaol nó baol soiléir roimh leas an phobail 
  * Tá an baol ann go ngearrfar pionós dá ndéanfaí an tuairisciú trí chainéil eile 
  * Tá an baol ann nach rachfar i ngleic go héifeachtach leis an tuairisciú dá ndéanfaí é trí chainéil eile, cosúil leis an gcás go gcreideann tú go réasúnta go ndéanfar príomhfhianaise a cheilt nó a mhilleadh. 

Féach ‘Conas a dhéileálfar le do thuairisciú’ thíos.

##  Nochtadh le hOifig an Choimisinéara um Nochtadh Cosanta

Is féidir leat nochtadh cosanta a dhéanamh le hOifig nua an Choimisinéara um
Nochtadh Cosanta. Bunaíodh an Oifig seo faoi Acht 2022 agus beidh sí mar chuid
d’Oifig an Ombudsman.

Sainaithneoidh Oifig an Choimisinéara um Nochtadh Cosanta duine forordaithe nó
duine eile oiriúnach atá inniúil chun dul i mbun gníomh cuí le do nochtadh a
fhiosrú.

Nuair nach féidir le hOifig an Choimisinéara um Nochtadh Cosanta aon duine
eile oiriúnach a bhfuil an inniúlacht riachtanach acu a shainaithint,
fiosróidh an Coimisinéir an tuairisciú go díreach.

Féach ‘Conas a dhéileálfar le do thuairisciú’ thíos.

##  Conas a dhéileálfar le dothuairisciú

Tugtar nósanna imeachta nua isteach san Acht um Nochtadh Cosanta (Leasú), 2022
maidir le conas is gá do thuairisciú a láimhseáil. Cuireadh tús leis an Acht
an 1 Eanáir 2023.

##  Tuairisciú le d’fhostóir

I gcás roinnt earnálacha, bíonn tréimhse um thabhairt isteach ann sula mbeidh
na rialacha nua maidir le cainéil agus nósanna imeachta tuairiscithe le bheith
i bhfeidhm. Tugtar go dtí an 17 Nollaig 2023 do go leor fostóirí san earnáil
phríobháideach agus carthanais ina bhfuil idir 50 agus 249 fostaí leis na
rialacha nua a chomhlíonadh.

Caithfidh fostóirí san earnáil phríobháideach agus carthanais ina bhfuil 250
fostaí nó níos mó na nósanna imeachta nua a chomhlíonadh ón 1 Eanáir 2023.

Caithfidh fostóirí sna limistéir seo a leanas comhlíonadh freisin ón 1 Eanáir
2023: seirbhísí, táirgí agus margaí airgeadais agus cosc ar sciúradh airgid
agus maoiniú sceimhlitheoireachta, sábháilteacht iompair, agus cosaint an
chomhshaoil.

Beidh ar gach comhlacht poiblí a nósanna imeachta maidir le nochtadh cosanta a
athchóiriú chun na rialacha nua a chomhlíonadh faoin 1 Eanáir 2023.

Is féidir leo seo a leanas tabhairt faoi chainéil agus nósanna imeachta
tuairiscithe:

  * Duine inmheánach nó roinn atá ainmnithe ag d’fhostóir 
  * Tríú páirtí seachtrach atá údaraithe ag d’fhostóir 

###  Duine ainmnithe

Caithfidh fostóirí cainéil tuairiscithe inmheánaigh a bhunú agus a oibriú a
chinntíonn go mbíonn d’aitheantas faoi rún i gcónaí.

Caithfidh duine ainmnithe a bheith i d’eagraíocht chun déileáil le nochtadh a
dhéanann fostaithe. Caithfidh an duine ainmnithe a bheith neamhchlaonta agus
inniúil chun tuairiscí a fhiosrú.

Déanfaidh an duine ainmnithe cumarsáid leat, cuirfidh siad aiseolas ar fáil
duit ar an imscrúdú agus iarrfaidh siad ar eolas breise, más gá.

Caithfidh fostóirí cainéil tuairiscithe inmheánaigh a bhunú agus a oibriú a
chinntíonn go mbíonn d’aitheantas faoi rún i gcónaí.

###  Cainéil chun déileáil le nochtadh a dhéanann fostaithe

Caithfidh d’fhostóir cloí le hamlíne dhian chun do thuairisciú a aithint,
aiseolas a sholáthar agus déileáil le do thuairisciú. Caithfidh siad:

  * Do thuairisciú a aithint laistigh de 7 lá 
  * Do thuairisciú a fhiosrú go dícheallach 
  * Aiseolas a sholáthar duit, laistigh de 3 mhí, ar ghníomhartha a rinneadh nó atá ar na bacáin 

Caithfidh fostóirí faisnéis shoiléir agus atá inrochtana gan stró a sholáthar
ar na nósanna imeachta a bhaineann le tuairisciú a dhéanamh.

##  Tuairisciú a dhéanamh le duine forordaithe

Caithfidh an duine forordaithe nó an duine seachtrach a fhaigheann do nochtadh
cosanta na rudaí seo a leanas a dhéanamh:

  * Do thuairisciú a aithint, de ghnáth, laistigh de 7 lá 
  * Do thuairisciú a fhiosrú go dícheallach (má rinne tú an tuairisciú go hanaithnid san áireamh) 
  * Aiseolas a sholáthar duit, laistigh de 3 mhí, ar ghníomhartha a rinneadh nó atá ar na bacáin (is féidir seo a shíneadh i gcásanna áirithe a bhfuil údar leo) 
  * Eolas a thabhairt duit ar an toradh deiridh a bhíonn le haon imscrúduithe 

Caithfidh daoine forordaithe faisnéis shoiléir agus atá inrochtana gan stró a
sholáthar a láithreáin ghréasáin ar na nósanna imeachta a bhaineann le
tuairisciú a dhéanamh.

##  Tuairisciú le hOifig an Choimisinéara um Nochtadh Cosanta

Is féidir leat tuairisciú le hOifig an Choimisinéara um Nochtadh Cosanta a
íoslódáil, a líonadh agus a sheoladh. Is gnách go n-aithneoidh Oifig an
Choimisinéara um Nochtadh Cosanta do thuairisciú laistigh de 7 lá.
Sainaithneoidh an Oifig duine forordaithe nó duine eile oiriúnach ansin atá
oiriúnach chun dul i mbun gníomh cuí le do nochtadh a fhiosrú. Déanfaidh an
Oifig é seo laistigh de 14 lá i ndiaidh do thuairisciú a fháil.

Déanfaidh an duine forordaithe nó oiriúnach eile an méid seo a leanas ansin:

  * Do thuairisciú a fhiosrú go dícheallach (má rinne tú an tuairisciú go hanaithnid san áireamh) 
  * Aiseolas a sholáthar duit, laistigh de 3 mhí, ar ghníomhartha a rinneadh nó atá ar na bacáin (is féidir seo a shíneadh i gcásanna áirithe a bhfuil údar leo) 
  * Eolas a thabhairt duit ar an toradh deiridh a bhíonn le haon imscrúduithe 

Mura féidir le hOifig an Choimisinéara um Nochtadh Cosanta duine forordaithe
nó oiriúnach a shainaithint, fiosróidh siad an nochtadh iad féin.

Arís eile, caithfidh an Coimisinéir faisnéis shoiléir agus atá inrochtana gan
stró ar na nósanna imeachta a bhaineann le tuairisciú a dhéanamh a chur ar
fáil ar láithreán gréasáin.

Más mian leat tuairisciú a chur faoi bhráid Oifig an Choimisinéara um Nochtadh
Cosanta, caithfidh tú an fhoirm iarratais a íoslódáil (pdf), agus an tuairisc
a sheoladh. Chun teacht ar eolas breise ar cén áit a mbeidh an tuairisciú seo
le seoladh, féach ‘Eolas breise’ thíos.

##  Sásamh d’fhostaithe

Cosnaítear thú in aghaidh pionós a bheith gearrtha ort (nó pionósú) cibé go
díreach nó go hindíreach i ngeall ar nochtadh cosanta a dhéanamh.

Gearrtar pionós ort má dhéantar aon ghníomh nó easnamh a mbíonn tú thíos leis,
mar shampla, dífhostú, caitheamh éagórach nó bagairtí ar bheart díoltais.
Áirítear leis na saghsanna breise de phionósú ón 1 Eanáir 2023 deis ardaithe
céime a chailleadh, athbhreithniú diúltach ar fheidhmíocht nó teistiméireacht
dhiúltach fostaíochta nó oiliúint a shiarchoinneáil.

Glactar leis go bhfuil nochtadh faoi chosaint go dtí go gcruthaítear a
mhalairt. Faoin Acht um Nochtadh Cosanta, tá an dualgas ar an bhfostóir a
chruthú nach bhfuil an nochtadh faoi chosaint laistigh de bhrí na nAchtanna.

##  Dífhostú i ndiaidh nochtadh cosanta a dhéanamh

Má dhéantar thú a dhífhostú ó d’fhostaíocht mar gheall go ndearna tú nochtadh
cosanta, caitear leis an dífhostú sin mar dhífhostú éagórach. Is féidir leat
éileamh a dhéanamh ar dhífhostú éagórach agus má éiríonn le d’éileamh, is
féidir cúiteamh a mhéid le pá 5 bliana a bhronnadh ort. (Is é an cúiteamh
uasta i gcásanna dífhostaithe éagóraigh, go ginearálta, pá 2 bhliain).

Ní bhaineann cosaint in aghaidh dífhostú éagórach, go ginearálta, le fostaithe
a sholáthair níos lú ná seirbhís 1 bhliain, le hoiliúnaithe nó Gardaí. Ní
bhaineann na srianta seo nuair a dhéantar an dífhostú i ngeall ar nochtadh
cosanta a dhéanamh. (Leanann an srian ar bhaill d’Óglaigh na hÉireann de
bheith i bhfeidhm).

D’fhéadfadh do spreagadh chun nochtadh cosanta a dhéanamh difear a dhéanamh
don leibhéal cúitimh a bhronntar ort. Murab é an t-imscrúdú ar an éagóir an
t-aon spreagadh nó an príomhspreagadh a bhí agat chun an nochtadh a dhéanamh,
d’fhéadfadh an cúiteamh a bhronntar ort a bheith a mhéid le 25% níos lú ná mar
a bheadh sé ar bhealach eile.

##  Pionóis seachas dífhostú

Má dhéanann tú nochtadh cosanta, cuirtear toirmeasc ar d’fhostóir ó phionós a
ghearradh ort nó ó bhagairt ar phionós a ghearradh ort nó bheith faoi deara go
ndéanfaidh duine ar bith eile amhlaidh ort. Má ghearrtar pionós ort nó má
bhagraítear ort, is féidir leat gearán a dhéanamh leis an gCoimisiún um
Chaidreamh san Áit Oibre trí úsáid a bhaint as an bhfoirm ghearáin ar líne atá
ar fáil ar workplacerelations.ie. Ba cheart duit gearán a dhéanamh laistigh de
6 mhí (cé gur féidir síneadh 12 mhí a chur leis an am seo má bhíonn cúis
bhailí ann leis an moill).

Is faoi d’fhostóir atá sé a chruthú nár ghearr siad pionós ort as nochtadh
cosanta a dhéanamh. B’fhéidir go mbeidh ar d’fhostóir dul i mbun cúrsa ar
leith gníomhaíochta i ngeall ar chinneadh an bhreithneora agus b’fhéidir go
mbronnfar cúiteamh ort.

##  Achomhairc

Féadfaidh tú féin nó d’fhostóir achomharc a dhéanamh ar chinneadh an
bhreithneora chuig an gCúirt Oibreachais. Féadfaidh an Chúirt Oibreachais
ceist dlí a eascraíonn sa chás a chur faoi bhráid na hArd-Chúirte. Is cinneadh
críochnaitheach é cinneadh na hArd-Chúirte faoin gceist. Féadfaidh tú féin nó
d’fhostóir achomharc a dhéanamh ar chinneadh na Cúirte Oibreachais ar phointe
dlí leis an Ard-Chúirt. Arís eile, tá cinneadh na hArd-Chúirte
críochnaitheach.

##  Caingne sibhialta

Foráiltear in Acht 2014 d’imdhíonacht ó fhormhór na gcaingne sibhialta i leith
díobhálacha – is é sin, ní féidir agairt ort i ngeall ar nochtadh cosanta a
dhéanamh.

Is féidir leat agairt ar dhuine is cúis le díobháil a dhéanamh duit mar gheall
go ndearna tú nochtadh cosanta. Ní féidir leat seo a dhéanamh, áfach, agus
sásamh a lorg freisin faoin reachtaíocht um dhífhostú éagórach ná gearán a
dhéanamh leis an gCoimisiún um Chaidreamh san Áit Oibre.

D’fhéadfadh do spreagadh chun nochtadh cosanta a dhéanamh difear a dhéanamh
don leibhéal cúitimh a bhronntar ort in imeachtaí sibhialta. Murab é an
t-imscrúdú ar an éagóir an t-aon spreagadh nó an príomhspreagadh a bhí agat
chun an nochtadh a dhéanamh, d’fhéadfadh an cúiteamh a bhronntar ort a bheith
a mhéid le 25% níos lú ná mar a bheadh sé ar bhealach eile.

Ó an 1 Eanáir 2023, is féidir leat iarratas a dhéanamh freisin leis an gCúirt
Chuarda ar fhaoiseamh sealadach ó phionósú. Ní fhéadfaí iarratas ar fhaoiseamh
sealadach a dhéanamh roimh an dáta seo ach leis an gCúirt Chuarda le cosc a
chur ar dhífhostú.

Má dhéanann tú nochtadh agus é ar eolas agat gur nochtadh bréagach é, is
féidir le haon duine a ndéantar difear dóibh agairt ort i leith damáistí.

##  Imeachtaí dlí i d’aghaidh

Is cion coiriúil é nochtadh a dhéanamh ina gcuimsítear aon fhaisnéis is eol
duit atá bréagach. Má chiontaítear thú sa Chúirt Dúiche, is féidir fíneáil a
mhéid le €5,000 nó príosúnacht a fhaide le 6 mhí, nó an dá rud, a ghearradh
ort. Gearrtar pionóis níos tromchúisí má chiontaítear thú i gcúirt níos
uachtaraí.

Má chúisítear thú i leith faisnéis a nochtadh go neamhdhleathach, cosaint i do
leith is ea go raibh nochtadh á dhéanamh agat ar cheap tú go réasúnta gur
nochtadh cosanta a bhí ann.

##  Eolas breise

Is féidir leat faisnéis bhreise a fháil ar do chearta agus do theidlíochtaí
faoin reachtaíocht fostaíochta ón gCoimisiún um Chaidreamh san Áit Oibre.

Is féidir leat comhairle neamhspleách agus rúnda a fháil má bhí machnamh á
dhéanamh agat ar bhuairt a thabhairt le fios nó nochtadh cosanta a dhéanamh
tríd an líne chabhrach ‘Labhair Amach’ (‘Speak Up’) trí ghlaoch ar 1800 844
866, ó Luan go hAoine, idir 10am agus 6pm. Is féidir leat ríomhphost a
sheoladh chuig helpline@transparency.ie nó cuairt a thabhairt ar speakup.ie.

Cuireann Ionad Comhairle Dlí Transparency (TLAC) comhairle dlí saor in aisce
ar fáil d’aon duine ar mian leo éagóir a nochtadh faoin Acht um Nochtadh
Cosanta (arna leasú). Is féidir leat teacht air seo trí líne chabhrach Labhair
Amach (féach thuas).

Is féidir leat tuairisciú a sheoladh chuig Oifig an Choimisinéara um Nochtadh
Cosanta ar na bealaí seo a leanas:

  * Ar ríomhphost chuig info@opdc.ie 
  * Sa phost chuig Oifig an Choimisinéara um Nochtadh Cosanta, 6 Ardán Phort an Iarla, Baile Átha Cliath 2, D02W773 
  * Trí ghlaoch ar 01 639 5650 

Is féidir leat na Ceisteanna Coitianta faoi Nochtadh Cosanta a léamh chun
teacht ar eolas breise.

_**Dáta an Leasaithe Deireanaigh:** 14 Márta 2023 _

[
](https://facebook.com/sharer/sharer.php?u=https://www.citizensinformation.ie/ga/employment/enforcement-
and-redress/protection-for-whistleblowers/?utm_source=sharebutton_facebook) [
](https://twitter.com/intent/tweet/?text=Cosaint%20do%20sceithir%C3%AD&url=https://www.citizensinformation.ie/ga/employment/enforcement-
and-redress/protection-for-whistleblowers/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/enforcement-
and-redress/protection-for-whistleblowers/?utm_source=sharebutton_whatsapp) [
](mailto:?subject=Cosaint%20do%20sceithir%C3%AD&body=https://www.citizensinformation.ie/ga/employment/enforcement-
and-redress/protection-for-whistleblowers/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Cinntí a dhéanann an tAire Dlí agus Cirt agus Comhionnanais maidir le cosaint idirnáisiúnta_ ](/ga/moving-country/asylum-seekers-and-refugees/the-asylum-process-in-ireland/minister-for-justice/)

Cuireann an doiciméad seo síos ar ról an Aire Dlí, Cirt agus Comhionnanais i
mbronnadh na cosanta idirnáisiúnta (stádas teifigh nó cosaint thánaisteach)
agus na cearta dlíthiúla atá ag duine ar a mbronnadh cosaint idirnáisiúnta.

  * [ _Heipitíteas C agus an Cárta faoin Acht Sláinte (Leasú)_ ](/ga/health/health-services/blood-and-organ-donation/hepatitis-c-and-health-amendment-act-cards/)

Tá cur síos sa cháipéis seo ar na seirbhísí atá ar fáil do dhaoine a fuair
Heipitíteas C ó Ghlóbailin Imdhíonachta Daonna-Frith-D nó ó aon tháirge fola
nó aistriú fola a fuair siad in Éirinn.

  * [ _An Chosaint Sonraí san áit oibre_ ](/ga/employment/employment-rights-and-conditions/data-protection-at-work/data-protection-in-the-workplace/)

Overview of some of the main obligations for employers and outlines the rights
of employees under Data Protection law.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

