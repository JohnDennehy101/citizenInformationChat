English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Íocaíochtaí Leasa Shóisialaigh le Teaghlaigh agus le Leanaí ](/ga/social-
welfare/families-and-children/) > Sochar Atharthachta

#  Sochar Atharthachta

  * Réamhrá 
  * Rialacha 
  * Rataí 
  * Conas iarratas a dhéanamh 
  * Cá háit a ndéanfaidh méiarratas 
  * Tuilleadh eolais 

##  Réamhrá

Íocaíocht is ea Sochar Atharthachta do dhaoine fostaithe agus féinfhostaithe
atá ar [ saoire atharthachta ](/ga/employment/employment-rights-and-
conditions/leave-and-holidays/paternity-leave/) ón obair agus atá cumhdaithe
ag  árachas sóisialach (ÁSPC)  . Íoctar an sochar ar feadh coicíse agus tá
fáil air d’aon leanbh a shaolaítear nó a uchtaítear an 2 Meán Fómhair 2016 nó
ina dhiaidh sin. Féadfaidh tú tús a chur le saoire atharthachta ag tráth ar
bith laistigh de na chéad 6 mhí i ndiaidh na breithe nó an tsocrucháin
uchtála.

Ba cheart duit iarratas a dhéanamh ar an íocaíocht 4 seachtaine sula
mbeartaíonn tú dul ar saoire atharthachta (12 sheachtain má tá tú
féinfhostaithe).

Má tá íocaíochtaí áirithe leasa shóisialaigh á bhfáil agat cheana féin,
b’fhéidir go dtabharfar Sochar Atharthachta ar leathráta duit.

[ Féadfaidh tú Ceisteanna Coitianta mionsonraithe a léamh faoi Shochar
Atharthachta ar láithreán gréasáin na Roinne Gnóthaí Fostaíochta agus Coimirce
Sóisialaí. ](http://www.welfare.ie/en/Pages/Paternity-Benefit-FAQ.aspx)

###  Achomhairc

Tá an ceart agat chun an cinneadh a achomharc a rinneadh faoi d’éileamh ar
Shochar Atharthachta. Féadfaidh tú faisnéis mhionsonraithe a fháil faoi [
achomharc a dhéanamh ](/ga/social-welfare/irish-social-welfare-system/social-
welfare-appeals/) ón Oifig Achomhairc Leasa Shóisialaigh.

##  Rialacha

Caithfidh tú fógra a thabhairt do d’fhostóir go mbeartaíonn tú chun saoire
atharthachta a ghlacadh agus chun do dhátaí beartaithe a sholáthar tráth nach
déanaí ná 4 seachtaine roimh do shaoire. Caithfidh tú cruthúnas a thabhairt i
leith an dáta a bhfuil súil leis go saolófar do leanbh. Go ginearálta, beidh
ort deimhniú a sholáthar ó dhochtúir do chéile nó do pháirtnéara shibhialta
ina ndeimhnítear cathain a bhfuil súil leis go saolófar do leanbh, nó,
deimhniú maidir leis an dáta féin breithe má tá iarratas á dhéanamh agat i
ndiaidh na breithe.

Ba cheart duit iarratas a dhéanamh ar Shochar Atharthachta ar a laghad 4
seachtaine sula mbíonn sé beartaithe agat dul ar saoire atharthachta. Má tá tú
féinfhostaithe, ba cheart duit iarratas a dhéanamh 12 sheachtain roimh ré.
Caithfidh tú clárú le haghaidh [ Cárta Seirbhíse Poiblí ](/ga/social-
welfare/irish-social-welfare-system/public-services-card/) (mura bhfuil ceann
agat cheana féin) agus clárú le [ seirbhís mywelfare.ie
](https://www.mywelfare.ie/Account/Login) (féach 'Conas iarratas a dhéanamh'
thíos chun teacht ar shonraí faoi conas seo a dhéanamh).

Chomh maith leis sin, caithfidh tú coinníollacha na ranníocaíochta ÁSPC a
shásamh.

###  Coinníollacha na ranníocaíochta ÁSPC

Íocann an Roinn Coimirce Sóisialaí Sochar Atharthachta le daoine a bhfuil líon
áirithe de ranníocaíochtaí íoctha ÁSPC acu ar a dtaifead árachais
shóisialaigh. Féadfaidh na ranníocaíochtaí ÁSPC a bheith ó fhostaíocht agus ó
fhéinfhostaíocht araon. Is iad na haicmí ÁSPC a chuirtear san áireamh i dtreo
Sochar Atharthachta A, E, H agus S (féinfhostaithe). Níl Sochar Atharthachta
iníoctha le comhaltaí atá ag fónamh sna Fórsaí Cosanta a íocann ÁSPC ar Aicme
H, áfach.

**Más fostaí thú,** caithfidh go bhfuil:

  * 39 seachtain de ÁSPC, ar a laghad, íoctha agat i rith na tréimhse 12 mhí roimh an gcéad lá de do shaoire atharthachta. 

Nó

  * 39 seachtain de ÁSPC, ar a laghad, íoctha agat ó thosaigh tú ag oibriú i dtosach agus 39 seachtain de ÁSPC, ar a laghad, íoctha agat nó curtha do shochar agat sa bhliain ábhartha chánach nó sa bhliain chánach díreach i ndiaidh na bliana ábhartha cánach. Mar shampla, má bheidh tú ag dul ar saoire atharthachta in 2024, is é 2022 an bhliain ábhartha chánach agus is í an bhliain ina dhiaidh sin 2023. 

Nó

  * 26 seachtain de ÁSPC, ar a laghad, íoctha agat sa bhliain ábhartha chánach agus 26 seachtain de ÁSPC, ar a laghad, íoctha agat sa bhliain chánach díreach roimh an mbliain ábhartha chánach. Mar shampla, má bheidh tú ag dul ar saoire atharthachta in 2024, is é 2022 an bhliain ábhartha chánach agus is í an bhliain roimhe sin 2021. 

Mura gcomhlíonann tú na coinníollacha ÁSPC seo agus má bhí tú féinfhostaithe
sular thosaigh tú ag oibriú mar fhostaí, féadfaidh tú do ranníocaíochtaí Aicme
S a úsáid chun cáiliú do Shochar Atharthachta – féach coinníollacha ÁSPC do
dhaoine féinfhostaithe thíos.

Bronntar [ ranníocaíochtaí nó creidmheasanna creidiúnaithe ](/ga/social-
welfare/irish-social-welfare-system/social-insurance-prsi/credited-social-
insurance-contributions/) ort go huathoibríoch nuair a bhíonn Sochar
Atharthachta á fháil agat. Bronntar creidmheasanna ar an ráta céanna leis an
ranníocaíocht deiridh a d’íoc tú. Cabhraíonn na creidmheasanna seo chun do
theidlíocht amach anseo do shochair agus pinsin leasa shóisialaigh a chosaint.

Má bhí fostaíocht inárachais agat roimhe seo i dtír atá cumhdaithe ag
Rialacháin an AE, féadfaidh tú do thaifead árachais sa tír sin a chur le do
ranníocaíochtaí Éireannacha ÁSPC chun cabhrú leat cáiliú do Shochar
Atharthachta in Éirinn. Caithfidh fostaíocht inárachais a bheith agat in
Éirinn agus caithfidh gur íoc tú do ranníocaíocht ÁSPC is déanaí in Éirinn. Tá
níos mó faisnéise ar fáil inár gcáipéis faoi  Ranníocaíochtaí árachais
shóisialaigh ón gcoigríoch a chomhcheangal.  .

**Má tá tú féinfhostaithe,** caithfidh fostaíocht inárachais a bheith agat
agus:

  * 52 seachtain de ranníocaíochtaí ÁSPC a bheith íoctha agat ar Aicme S sa bhliain ábhartha chánach. Mar shampla, má bheidh tú ag dul ar saoire atharthachta in 2024, is é 2022 an bhliain ábhartha chánach. 

Nó

  * 52 seachtain de ranníocaíochtaí ÁSPC a bheith íoctha ar Aicme S sa bhliain ábhartha chánach díreach roimh an mbliain chánach ábhartha. Mar shampla, má bheidh tú ag dul ar saoire atharthachta in 2024, is é 2021 an bhliain ábhartha chánach díreach roimh an mbliain ábhartha chánach. 

Nó

  * 52 seachtain de ranníocaíochtaí ÁSPC a bheith íoctha agat ar Aicme S sa bhliain chánach díreach i ndiaidh na bliana ábhartha cánach. Mar shampla, má bheidh tú ag dul ar saoire atharthachta in 2024, is é 2023 an bhliain chánach díreach i ndiaidh na bliana ábhartha cánach. 

Mura gcomhlíonann tú na coinníollacha ÁSPC seo agus má bhí tú i bhfostaíocht
inárachais sular thosaigh tús leis an bhféinfhostaíocht, féadfaidh tú do
ranníocaíochtaí ÁSPC (Aicme A, E agus H) a úsáid san fhostaíocht sin chun
cáiliú do Shochar Atharthachta – féach ranníocaíochtaí ÁSPC do dhaoine
fostaithe thuas.

Má tá tú i bhféinfhostaíocht inárachais, ní bhronntar ort ranníocaíochtaí
creidiúnaithe ná creidmheasanna go huathoibríoch nuair a bhíonn Sochar
Atharthachta á fháil agat. Ní dhéantar duine féinfhostaithe a eisiamh go
sonrach ó chreidmheasanna fostaíochta. Féadfaidh tú cáiliú do chreidmheasanna
má chomhlíonann tú na coinníollacha. Mar shampla, cháileodh iarratasóir ar
Shochar Atharthachta atá féinfhostaithe anois ach a bhí fostaithe in 2021 do
chreidmheasanna. Mura mbeidís ach féinfhostaithe, gan a bheith fostaithe, le 3
bliana anuas, ní cháileoidís do chreidmheasanna.

###  Má tá íocaíocht leasa shóisialaigh á fáil agat cheana féin

D’fhéadfadh go mbeadh Sochar Atharthachta ar leathráta iníoctha má bhí aon
cheann de na híocaíochtaí a leanas á fháil agat:

  * [ Íocaíocht Teaghlach Aontuismitheora ](/ga/social-welfare/families-and-children/one-parent-family-payment/)
  * [ Pinsean Baintrí/Baintreach Fir agus Páirtnéara Shibhialta Mharthanaigh (Ranníocaíoch) ](/ga/social-welfare/death-related-benefits/widowed-persons-contrib-pension/)
  * [ Pinsean Baintrí/Baintreach Fir agus Páirtnéara Shibhialta Mharthanaigh (Neamh-Ranníocach) ](/ga/social-welfare/death-related-benefits/widowed-persons-non-contrib-pension/)
  * Sochar Báis trí Phinsean Baintrí/Baintreach Fir/Páirtnéara Shibhialta Mharthanaigh nó Pinsean Tuismitheora Chleithiúnaigh (faoin Scéim Díobhálacha Ceirde) 

Má tá cúram lánaimseartha á sholáthar agat do dhuine eile, b’fhéidir go
gcáileoidh tú do [ Liúntas Cúramóra ar leathráta ](/ga/social-
welfare/carers/half-rate-carers-allowance/) in éineacht le do Shochar
Atharthachta.

###  Deimhniúchán saoire

Caithfidh a bhfostóir a saoire atharthachta a dheimhniú do gach fostaí. Má tá
tú féinfhostaithe, déanann tú féin do shaoire a fhéindeimhniú.

Caithfidh tú cruthúnas a sholáthar i dtaobh an dáta a bhfuil súil leis go
mbéarfaidh do chéile nó do pháirtnéir ar an leanbh. I bhfriotal eile, beidh
ort deimhniú a sholáthar ó dhochtúir do chéile nó do pháirtnéara shibhialta
ina ndeimhnítear cathain a bhfuil súil leis go saolófar do leanbh, nó deimhniú
maidir leis an dáta féin breithe má tá iarratas á dhéanamh agat i ndiaidh na
breithe.

I gcás uchtála, caithfidh tú deimhniú socrúcháin maidir leis an leanbh a
sholáthar.

I gcás uchtáil idirthíre a thit amach lasmuigh den Stát, caithfidh tú dearbhú
incháilitheachta agus oiriúnachta maidir leis an leanbh agus critéir i
scríbhinn a sholáthar a bhaineann le lá an tsocrúcháin nó leis an lá a bhfuil
súil leis go ndéanfar an socrúchán.

Má chinneann tú, ag céim ar bith, gan glacadh le do shaoire atharthachta, ní
féidir Sochar Atharthachta a íoc leat. Ba cheart duit rannóg Sochar
Atharthachta na Roinne Gnóthaí Fostaíochta agus Coimirce Sóisialaí a chur ar
an eolas ar aon athruithe a thagann ar do shocruithe maidir le saoire
atharthachta.

###  Fad an tSochair Atharthachta

Íoctar Sochar Atharthachta ar feadh 2 sheachtain agus ní mór an 2 sheachtain a
ghlacadh i ndiaidh a chéile.

##  Rataí

**Ráta seachtainiúil an tSochair Atharthachta 2024**

**Sochar Atharachta** |  **Ráta seachtainiúil**  
---|---  
Íocaíocht chaighdeánach  |  €274   
  
###  Íocaíochtaí le haghaidh cleithiúnaithe

Má tá cleithiúnaithe agat, cuirtear do ráta Sochar Atharthachta (gan méaduithe
do chleithiúnaithe a chur san áireamh) i gcomparáid leis an ráta Sochar
Breoiteachta (méaduithe do chleithiúnaithe san áireamh) a d’íocfaí leat dá
mbeifeá as láthair ón obair de bharr tinnis. Íoctar an ráta is airde den 2
ráta leat.

Cé go gcuirtear tús leis an ráta Sochar Breoiteachta ó bhunmhéid pearsanta
níos ísle (is é €232 an ráta uasta pearsanta de Shochar Breoiteachta),
cuireann sé san áireamh íocaíochtaí breise do do theaghlach. Seo an fáth, ag
brath ar chúinsí do chéile, páirtnéara shibhialta nó do chomháitritheora agus
ar cé mhéid leanaí atá agat, go bhféadfadh a ráta a íoctar leat a bheith níos
airde ná an ráta a mbeifeá i dteideal a fháil murach sin.

**Mar shampla (Rátaí 2024):**

Ta Seán i dteideal Sochar Atharthachta ag an ráta caighdeánach €274. Ta a
páirtí dífhostaithe agus ag síniú do chreidmheasanna dífhostaíochta. Tá beirt
pháistí acu.

Dá bhfaigheadh sé Sochar Breoiteachta gheobhadh sé (seo ráta pearsanta den
sochar breoiteachta + méadú d'aosach incháilithe + méaduithe do 2 pháistí
incháilithe faoi 12 blian d'aois) ní féidir leis níos lú sochar atharthachta a
fháil is a bhfaigheadh sé dá mbeadh sé tinn agus sochar breoiteachta a fháil
aige. Ar an gcúis seo, gheobhaidh sé sochar atharthachta €478.

Má bhíonn íocaíocha leasa shóisialaigh ag do chleithiúnaí aosaigh ní
bhfaighidh tú íocaíocht d'aosach incháilithe (MAI) ach d'fhéadfadh go
bhfaighfeá méadú leathráta do leanbh incháilithe (MLI)

Beidh tú i dteideal MAI ar an ráta iomlán agus MLI ar an ráta iomlán má bhíonn
do chleithiúnaí aoisigh dífhostaithe agus ag saighneáil le haghaidh
creidmheasanna nó má thuilleann se níos lú ná €100.01 in aghaidh na seachtaine

Má thuilleann do chleithiúnaí aosaigh idir €100.01 agus €310 in aghaidh na
seachtaine gheobhaidh tú ráta barrchaolaithe den MAI agus ráta iomlán MLI. Má
thuileann do chleithiúnaí aosaigh idir €310.01 agus €400 in aghaidh na
seachtaine ní bhfaighidh tú MAI ach gheobhaidh tú MLI ar leathráta. Má
thuilleann do chleithiúnaí níos mó ná €400 in aghaidh na seachtaine ní
bhfaighidh tú MAI ná MLI.

###  Conas a dhéantar an íocaíocht

Íoctar Sochar Atharthachta díreach isteach i do chuntas bainc nó comhar
creidmheasa (cuntas reatha nó taisce, seachas cuntas morgáiste) nó féadfaidh
tú a roghnú go n-íoctar é go díreach isteach i gcuntas bainc d’fhostóra.

**Nóta:** Leanfaidh roinnt fostóirí le fostaí a íoc, ina iomláine, fad a
bhíonn an fostaí ar saoire atharthachta. Sna cásanna siúd, is gnách go
n-iarrfaidh an fostóir ar an bhfostaí go n-íoctar leo aon Sochar Atharthachta
a fhaigheann siad. Ba cheart duit do chonradh fostaíochta a sheiceáil
féachaint cad a bhaineann leat.

###  Cáin a Ghearradh ar Shochar Atharthachta

[ Gearrtar cáin ar Shochar Atharthachta i measc gach éilitheora
](https://www.revenue.ie/en/jobs-and-pensions/taxation-of-social-welfare-
payments/maternity-paternity-adoptive-and-health-and-safety-benefits.aspx) .
Níl Muirear Sóisialta Uilíoch agus ÁSPC le híoc. Féadfaidh tú léamh faoi conas
a ghearrtar cáin ar Shochar Atharthachta sa cháipéis,  Gearradh cánach ar
íocaíochtaí leasa shóisialaigh  .

##  Conas iarratas a dhéanamh

Caithfidh tú fógra a thabhairt do d’fhostóir ceithre seachtaine, ar a laghad,
sula nglacann tú do shaoire atharthachta (12 sheachtain má tá tú
féinfhostaithe). Má tá leanbh á uchtú agat, caithfidh tú deimhniú a sholáthar
maidir le dáta socrúcháin do linbh.

Is féidir foirm iarratais Sochar Atharthachta ( foirm PB1) a iarraidh ó Rannóg
an tSochair Atharthachta trí an fhoirm slán fiosrúcháin a úsáid ( féach ‘ Cá
ndéantar iarratas’, thíos).

Má tá tú fostaithe, caithfidh tú cruthúnas a sholáthar do d’fhostóir maidir
leis an dáta a bhfuil súil leis go dtabharfaidh do chéile nó páirtnéir an
leanbh ar an saol. I bhfriotal eile, beidh ort deimhniú a sholáthar ó
dhochtúir do chéile nó do pháirtnéara shibhialta ina ndeimhnítear cathain a
bhfuil súil leis go saolófar do leanbh, nó deimhniú maidir leis an dáta féin
breithe má tá iarratas á dhéanamh agat i ndiaidh na breithe.

**Fostaithe:** Caithfidh d’fhostóir foirm a chomhlánú lena dheimhniú go bhfuil
tú i dteideal saoire atharthachta. [ Foirm PB2: Deimhniú Fostóra do Shochar
Atharthachta(pdf)
](https://assets.gov.ie/10312/a293b948613c41edaeb84ae4396725e3.pdf) an fhoirm
seo. Ansin, beidh ort Foirm Iarratais ar Shochar Atharthachta a chomhlánú.

**Daoine féinfhostaithe:** Má tá tú féinfhostaithe, caithfidh dochtúir an dáta
a bhfuil súil leis go saolófar do leanbh (nó dáta féin breithe an linbh) a
dheimhniú. Teastaíonn seo lena dheimhniú go bhfuil tú i dteideal saoire
atharthachta a ghlacadh.

[ Foirm PB3: Deimhniú Leighis do Shochar Atharthachta (pdf)
](https://assets.gov.ie/10313/4a7cef3662634402bfd5f44cc071941e.pdf) atá i
gceist leis an bhfoirm seo. Ansin, beidh ort Foirm Iarratais ar Shochar
Atharthachta a chomhlánú, chomh maith.

##  Cá háit a ndéanfaidh méiarratas

###  Iarratas ar líne

Beidh tú in ann iarratas a dhéanamh ar Shochar Atharthachta ar líne ag [
mywelfare.ie ](https://services.mywelfare.ie/en/topics/parents-children-
family/paternity-benefit/) . Uaslódálann tú an fhoirm iarratais (Foirm PB 1)
agus na doiciméid tacaíochta (foirm PB2 d’fhostaithe nó foirm PB3 má tá tú
féinfhostaithe) agus cuireann tú isteach ar líne iad.

Caithfidh [ Cárta Seirbhísí Poiblí ](/ga/social-welfare/irish-social-welfare-
system/public-services-card/) a bheith agat chun iarratas a dhéanamh ar
Shochar Atharthachta (atá nasctha le d’uimhir fón póca ) chomh maith le cuntas
MyGovID, a bheith agat, le hiarratas a dhéanamh ar líne. Déan teagmháil le
d’Ionad Intreo nó le d’Oifig Leasa Shóisialaigh áitiúil, le fáil amach an
bhfuil d’uimhir fón póca nasctha le do Chárta Seirbhísí Poiblí. Mura bhfuil
Cárta Seirbhísí Poiblí agat cheana féin, féadfaidh tú coinne a dhéanamh chun
ceann a fháil ag mywelfare.ie. Beidh ort clárú leis an láithreán ar dtús. Chun
seo a dhéanamh, teastaíonn uimhir ghuthán póca agus dhá sheoladh ríomhphoist
uait (príomhsheoaldh ríomhphoist agus seoladh eile ríomhphoist). Nuair a
bheidh do choinne déanta, priontáil an fógra agus tabhair leat é chuig do
choinne anuas ar na cáipéisí a theastaíonn (a liostaítear san fhógra).

###  Rannóg an tSochair Atharthachta

Roinn Coimirce Sóisialaí

Bóthar Mhic Artúir  
Bun Crannacha  
Dún na nGall  
Éire  
F93 CH79

**Teil:** (01) 471 5898 or 0818 690 690

**Láithreán Gréasáin:** [ https://www.gov.ie/en/service/apply-for-paternity-
benefit/ ](https://www.gov.ie/en/service/apply-for-paternity-benefit/)

##  Tuilleadh eolais

###  Breitheanna réamhaibí

Má shaolaítear do leanbh go réamhaibí (sula mbíonn do Shaoire Atharthachta
agus do Shochar Atharthachta dlite le tosú) agus más mian leat do dhátaí
saoire a athrú, ba cheart duit litir a sheoladh ó d’fhostóir ina ndeimhnítear
na dátaí nua saoire agus dáta breithe do linbh chuig an Rannóg Sochar
Atharthachta den Roinn Sóisialaí. Má tá tú féinfhostaithe, caithfidh tú litir
a sheoladh chuig an Rannóg Sochar Atharthachta ina luaitear do dhátaí nua
saoire, anuas ar litir ó dhochtúir nó ón ospidéal ina ndeimhnítear dáta
breithe do linbh.

###  Marbh-bhreitheanna agus breitheanna anabaí

Má tharlaíonn marbh-bhreith nó breith anabaí ag aon tráth i ndiaidh an 24ú
seachtain de thoircheas (i.e. ó thús an 25ú seachtain) agus má tá tú i
dteideal saoire atharthachta a ghlacadh, beidh tú i dteideal 2 sheachtain de
Shochar Atharthachta a fháil a fhad agus a shásaíonn tú na riachtanais
árachais shóisialaigh (ÁSPC).

Chun iarratas a dhéanamh ar Shochar Atharthachta i ndiaidh marbh-bhreithe, is
gá duit litir a sheoladh ó do dhochtúir i dteannta na foirme iarratais ar
Shochar Atharthachta, ina ndeimhnítear an dáta a bhfuil súil leis go saolófar
an leanbh, an dáta féin breithe agus líon seachtainí an toirchis.

Caithfidh d’fhostóir an tsaoire a dheimhniú go fóill nó caithfidh an tsaoire a
bheith féindeimhnithe má tá tú féinfhostaithe.

###  Leanbh a thabhairt chun ospidéil

Má tá do leanbh in ospidéal, féadfaidh tú do shaoire atharthachta agus do
Shochar Atharthachta nó pé cuid díobh nár ghlac tú/nach bhfuair tú a chur siar
ar feadh 6 mhí, ar a mhéid. Más fostaí thú agus más mian leat do dhátaí saoire
a athrú mar gheall gur tugadh do leanbh chun ospidéil, ba cheart duit litir a
sheoladh ó d’fhostóir ina ndeimhnítear na dátaí nua saoire chuig an Rannóg
Sochar Atharthachta den Roinn Gnóthaí Fostaíochta agus Coimirce Sóisialaí. Má
tá tú féinfhostaithe agus más mian leat do dhátaí saoire a athrú mar gheall
gur tugadh do leanbh chun ospidéil, caithfidh tú litir a sheoladh chuig an
Rannóg Sochar Atharthachta ina luaitear do dhátaí nua saoire, anuas ar litir ó
dhochtúir nó ón ospidéal ina ndeimhnítear dáta breithe do linbh.

_**Dáta an Leasaithe Deireanaigh:** 9 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/families-and-children/paternity-
benefit/?utm_source=sharebutton_facebook) [
](https://twitter.com/intent/tweet/?text=Sochar%20Atharthachta&url=https://www.citizensinformation.ie/ga/social-
welfare/families-and-children/paternity-
benefit/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/families-and-children/paternity-
benefit/?utm_source=sharebutton_whatsapp) [
](mailto:?subject=Sochar%20Atharthachta&body=https://www.citizensinformation.ie/ga/social-
welfare/families-and-children/paternity-benefit/?utm_source=sharebutton_email)
[ ](javascript:void\(0\))

###  Ábhar Gaolmhar

  * [ _Saoire atharthachta_ ](/ga/employment/employment-rights-and-conditions/leave-and-holidays/paternity-leave/)

Faisnéis faoi shaoire atharthachta reachtúil a bheidh ar fáil d’aithreacha nua
ó Mheán Fómhair 2016.

  * [ _Na híocaíochtaí leasa shóisialaigh le daoine a chónaíonn ar oileán sainithe_ ](/ga/social-welfare/extra-social-welfare-benefits/island-increase/)

Má tá tú ag fáil íocaíocht leasa shóisialaigh sainithe agus tú i do chónaí ar
oileáin áirithe amach ó chósta na hÉireann féadfaidh tú méadú a fháil ar
d'íocaíocht leasa shóisialaigh.

  * [ _Ceapadh Atharthachta_ ](/ga/birth-family-relationships/separation-and-divorce/presumption-of-paternity/)

Cur síos ar an rial ceapadh atharthachta i gcásanna pósta agus neamhphósta
agus toradh an riail seo ar chearta páistí do oidhreacht agus cothú.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

