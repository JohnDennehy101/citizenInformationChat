English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Seirbhísí Sláinte do Dhaoine
Míchumasaithe ](/ga/health/health-services/health-services-for-people-with-
disabilities/) > Ionaid lae agus cúram lae

#  Ionaid lae agus cúram lae

  * Eolas 
  * Rialacha 
  * Rataí 
  * Conas iarratas a dhéanamh 

##  Eolas

Cuireann ionaid lae nó ionaid chúram lae réimse seirbhísí sóisialta agus
athshlánaithe ar fáil do dhaoine níos sine agus do dhaoine faoi mhíchumas.

Cuirtear san áireamh mar ionaid lae ionaid a chuireann imeachtaí lae ar fáil,
mar shampla áiseanna siamsaíochta, spóirt agus scíthe agus áiseanna sainchúram
clinic a sholáthraíonn seirbhísí leighis agus athshlánaithe lena chéile. Níl
seirbhísí Ionaid Lae curtha ar fáil ar an mbealach céanna ar fud na tíre, is é
[ Feidhmeannacht na Seirbhís Sláinte ](http://hse.ie) (FSS) a chuireann cuid
acu ar fáil go díreach agus cuid eile cuirtear ar fáil iad i gcomhar le
heagraíochtaí deonacha.

Níl an oiread sin ionaid lae ann a bhfuil cúram leighis le fáil iontu. Ní mór
don dochtúir/banaltra duine a chur ar aghaidh le seirbhísí ionaid lae a fháil
agus ní mar a chéile atá na rialacha i ngach ceantar a bhaineann le bheith i
dteideal áite sna hionaid agus bíonn scrúdú maoine le sásamh i roinnt cásanna.

##  Rialacha

Níl aon rialacha géara leagtha síos do na hionaid lae. Is ionaid iad a
chuireann cúram ar fáil do dhaoine níos sine agus do dhaoine faoi mhíchumas
taobh amuigh de na hospidéil agus ionaid chúraim chónaithe eile.

Tá sé mar aidhm ghinearálta acu cúnamh a chur ar fáil do dhaoine níos sine, do
dhaoine atá faoi mhíchumas agus dá gcúramóirí le go mbeidh siad in ann cónaí
ina bpobal agus maireachtáil go neamhspléach.

Tá difríocht mhór sa réimse seirbhísí a chuirtear ar fáil ó áit go háit agus
bíonn cuid de na seirbhísí seo i gceist nó iad ar fad:

  * Córas iompair chuig agus ó na hionaid lae 
  * Monatóireacht sláinte 
  * [ Cosliacht ](/ga/health/health-services/care-in-your-community/chiropody-services/)
  * Cúram pearsanta 
  * Níochán éadaí 
  * Cothú coinneálachta 
  * Cláracha gríosaithe 
  * [ Traenáil Athshlánaithe ](/ga/health/health-services/health-services-for-people-with-disabilities/rehabilitation-and-training-services-for-people-with-disabilities/)
  * Scileanna sóisialta do dhaoine atá faoi mhíchumas foghlama 
  * Comhairle don chúramóir 
  * Béilte. 

##  Rataí

D'fhéadfadh sé go mbeadh táille bheag le n-íoc as costais iompair agus béilte
in ionaid lae.

##  Conas iarratas a dhéanamh

De ghnáth is iad Liachleachtóirí Ginearálta nó [ banaltraí sláinte phoiblí
](/ga/health/health-services/care-in-your-community/public-health-nurses/) a
chuireann daoine ar aghaidh chuig ionaid lae nó seirbhísí cúram lae.
D'fhéadfadh sé go mbeadh sé molta do dhaoine faoi mhíchumas intleachtúil nó
daoine a bhfuil uathachas orthu freastal ar sheirbhísí lae tar éis measúnaithe
a dhéanamh ar a riachtanais.

_**Dáta an Leasaithe Deireanaigh:** 15 Meán Fómhair 2010 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/health-services-for-people-with-disabilities/day-
centres/?utm_source=sharebutton_facebook) [
](https://twitter.com/intent/tweet/?text=Ionaid%20lae%20agus%20c%C3%BAram%20lae&url=https://www.citizensinformation.ie/ga/health/health-
services/health-services-for-people-with-disabilities/day-
centres/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/health-services-for-people-with-disabilities/day-
centres/?utm_source=sharebutton_whatsapp) [
](mailto:?subject=Ionaid%20lae%20agus%20c%C3%BAram%20lae&body=https://www.citizensinformation.ie/ga/health/health-
services/health-services-for-people-with-disabilities/day-
centres/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ionaid Eolais don Óige_ ](/ga/birth-family-relationships/services-and-supports-for-children/youth-information-centres/)

Cuireann Ionaid Eolais don Óige eolas saor in aisce, faoi rún ar fáil do
dhaoine óga agus do dhaoine atá ag obair leis an óige.

  * [ _Rialú cúraim chónaithe do dhaoine scothaosta_ ](/ga/health/health-services/health-services-for-older-people/regulation-residential-care-older-people/)

Cuireann an tÚdarás um Cháilíocht agus Eolas Sláinte (ÚCES) caighdeáin
náisiúnta cáilíochta i bhfeidhm i dtithe altranais idir phríobháideach agus
phoiblí. Is féidir tuarascálacha faoi na cigireachtaí a fháil uathu.

  * [ _Aisíocaíochtaí CBL ar áiseanna agus trealamh in úsáid ag daoine le míchumais_ ](/ga/money-and-tax/tax/tax-credits-and-reliefs-for-people-with-disabilities/vat-refunds-on-aids-and-appliances-used-by-people-with-disabilities/)

Má tá míchumas fisiciúil nó intinne agat agus mar thoradh air, go mbíonn ort
úsáid a bhaint as áiseanna agus trealaimh áirithe, is féidir leat leas a
bhaint as aisíocaíocht Cáin Bhreisluacha (CBL).

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

