English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Pasanna ](/ga/travel-and-recreation/passports/) > Pas
Éireannach do linbh a athnuachan

#  Pas Éireannach do linbh a athnuachan

  * Réamhrá 
  * Conas an tSeirbhís Pas ar Líne a Úsáid 
  * Pas Éireannach do linbh a athnuachan trídan bpost 
  * Athnuachan a dhéanamh go pearsanta 
  * Táillí Pas 
  * An tSeirbhís um ChoinníPráinneacha agus cáipéisí taistil éigeandála 
  * Cé chomh fada a thógfaidh athnuachanphas mo linbh? 
  * Doiciméid bhreise a d'fhéadfadh abheith ag teastáil uait 
  * Teagmhálacha Úsáideacha 

##  Réamhrá

Míníonn an doiciméad seo conas iarratas a dhéanamh ar phas Éireannach do linbh
a athnuachan. Tá eolas maidir le [ hiarratas a dhéanamh ar chéad phas
Éireannach do linbh ](/ga/travel-and-recreation/passports/passports-for-
children/) ar fáil freisin.

Caithfidh do leanbh a bheith ina s(h)aoránach Éireannach chun a bheith
incháilithe do phas Éireannach.

Tá pasanna Éireannacha do leanaí bailí ar feadh 5 bliana. Chun go leanfaidh do
pháiste ag taisteal thar lear tar éis an ama seo, beidh ort iarratas a
dhéanamh chun a p(h)as Éireannach a athnuachan.

Má chuaigh pas is déanaí do linbh in éag níos mó ná 15 bliana ó shin, ba
cheart go léifeá an doiciméad maidir le [ hiarratas a dhéanamh ar do chéad
phas Éireannach mar dhuine fásta ](/ga/travel-and-
recreation/passports/applying-for-or-renewing-an-irish-passport/) (má tá sé/sí
18 mbliana d'aois anois) nó [ céad phas Éireannach do linbh ](/ga/travel-and-
recreation/passports/passports-for-children/) (más leanbh é/í fós ).

B'fhéidir gur mhaith leat iarratas a dhéanamh chun pas do linbh a athnuachan
mar gheall ar

  * gur [ Cailleadh, Goideadh nó go ndearnadh dochar ](/ga/travel-and-recreation/passports/replacing-a-lost-or-stolen-irish-passport/) dá p(h)as 
  * tá a (h)ainm athraithe 

Is féidir leat pas do linbh a athnuachan ag am ar bith. Má dhéanann tú
iarratas ar phas nua sula bhfuil ceann reatha do linbh éagtha, beidh an pas
nua bailí ón dáta a dhéanann tú iarratas.

Cuireann an Roinn Gnóthaí Eachtracha [ Seirbhís Mheabhrúcháin Pasanna
](https://www.eforms.gov.ie/en/reminder/passport/) ar fáil ina seoltar
meabhrúchán chugat trí ríomhphost trí mhí sula mbeidh an pas éagtha. Beidh ort
clárú don tseirbhís seo.

Is féidir leat pas Éireannach do linbh a athnuachan:

  * Ar líne, trí Phas Ar Líne 
  * Tríd an bpost, le Post Passport 
  * Go pearsanta, trí sheirbhís chuntair Oifig na bPasanna 

##  Conas an tSeirbhís Pas ar Líne a Úsáid

Is féidir leat pas Éireannach a athnuachan ar líne, trí na treoracha céim ar
chéim atá ar fáil ar an láithreán a leanúint. Is féidir leat athnuachan a
dhéanamh ar líne ó áit ar bith ar domhan, chomh fada is nach bhfuil pas
Éireannach roimhe seo as dáta níos faide ná 5 bliana.

Beidh ort pas do linbh roimhe sea sheoladh isteach má tá níos mó ná 6 mhí
bailíochta fágtha air.

###  Grianghraif Dhigiteacha

Ní mór duit grianghraf digiteach a chur isteach mar chuid d'iarratas. Is
féidir leat é seo a dhéanamh ar 3 bhealach:

  * Iarr ar sholáthraí grianghraf rannpháirteach grianghraf do linbh a thógáil, tabharfaidh sé cód uathúil duit le cur ar d'iarratas ar líne. 
  * Iarr ar sholáthraí grianghraf rannpháirteach grianghraf do linbh a thógáil, agus iarr air é a chur ar ríomhphost chugat, nó an grianghraf a shábháil ar fheiste USB, nó modh stórála eile. Caithfidh tú rochtain a bheith agat ar an ngrianghraf agus d'iarratas ar líne á chríochnú agat 
  * Tóg grianghraf do linbh sa bhaile le ceamara digiteach nó le fón cliste. Caithfidh an grianghraf íomhá do linbh ón choim aníos a thaifeadadh. 

Is féidir leat tuilleadh a léamh faoi na [ riachtanais grianghraf don
tSeirbhís Pas Ar Líne ](https://www.dfa.ie/passports/photo-
guidelines/#digitalphotos) .

###  Fíorú aitheantais agus toiliú

Ag bun na foirme ar líne iarrfar ort Foirm Aitheantais agus Toilithe Pas Linbh
a phriontáil. Ba chóir duit an fhoirm seo a thabhairt chuig finné a
dhearbhóidh aitheantas do linbh.

Tá míniú níos leithne faoi thoiliú an chaomhnóra inár ndoiciméad maidir le
hiarratas [ a dhéanamh ar chéad phas Éireannach do linbh ](/ga/travel-and-
recreation/passports/passports-for-children/) .

##  Pas Éireannach do linbh a athnuachan trídan bpost

Is seirbhís é [ Post Passport
](http://www.anpost.ie/AnPost/MainContent/Personal+Customers/Sending+Mail/Speed/Passport+Express/)
a chuireann An Post ar fáil.

Más **saoránach Éireannach atá ina chónaí in Éirinn** tú, ba chóir duit foirm
APS 1 a chomhlánú. Gheobhaidh tú an fhoirm seo i stáisiúin na nGardaí agus in
aon Oifig Phoist. Ní féidir faoi láthair leagan páipéir den fhoirm iarratais a
íoslódáil

Beidh ort pas do linbh roimhe sea sheoladh isteach má tá níos mó ná 6 mhí
bailíochta fágtha air.

###  Grianghraif

Ní mór duit 4 ghrianghraf chomhionanna de do leanbh a tógadh le déanaí a chur
isteach le d'iarratas. Ba chóir [ d'fhinné an iarratais
](https://www.dfa.ie/passports/how-to-get-your-application-witnessed/) dhá
cheann de na grianghraif seo a shíniú ar a gcúl. Ba chóir don fhinné an uimhir
fhoirm a thaispeántar i gcuid 9 den fhoirm iarratais a scríobh ar an dá
ghrianghraf sínithe freisin. Má tá tú ag déanamh iarratais ar do phas in
Éirinn caithfidh an finné a bheith ina b(h)all den Gharda Síochána.

Tá [ eolas ar ghrianghraif pas atá níos mionsonraithe ar fáil ón Roinn Gnóthaí
Eachtracha
](https://www.dfa.ie/passportonline/passportexpressphotoguidelines/) .

###  Post Passport thar lear

Soláthraíonn roinnt brainsí de chuid [ Oifig an Phoist sa Ríocht Aontaithe an
tseirbhís Post Passport
](https://www.dfa.ie/media/dfa/howtogetapassportpdfs/nipx-list-16-nov-07-for-
website.pdf) (pdf). Tá [ oifig an phoist
](https://www.dfa.ie/passports/passport-express/#uk) sa Bhreatain Mhór a
thairgeann Post Passport (Glaschú, Cardiff agus Learpholl).

Má tá tú ag déanamh iarratais ó thar lear, tá catagóirí oiriúnacha finné
liostáilte ar an bhfoirm iarratais. Ba chóir don fhinné a uimhir theagmhála i
rith an lae a lua ar an bhfoirm iarratais mar d'fhéadfadh sé go mbeadh sé seo
le deimhniú ag an tSeirbhís Pasanna nó ag an ambasáid nó ag an gconsalacht
ábhartha.

##  Athnuachan a dhéanamh go pearsanta

Tá an tseirbhís chuntair in Oifig na bPasanna ceaptha le freastal ar dhaoine a
dteastaíonn uathu a bpasanna a athnuachan go práinneach, agus gan go leor ama
acu chun iarratas a dhéanamh ar bhealaí eile. Sna cásanna seo, ba chóir duit
coinne a chur in áirithe le hOifig na bPasanna i mBaile Átha Cliath nó i
gCorcaigh. Tá tuilleadh eolais faoi athnuachaintí gasta pasanna thíos.

Má tá tú i do chónaí thar lear agus mura bhfuil tú in ann an tSeirbhís Pas Ar
Líne a úsáid, is féidir leat iarratas a dhéanamh ar phas Éireannach do linbh a
athnuachan go pearsanta nó trí iarratas a sheoladh trí ghnáthphost nó post
cláraithe chuig an [ ambasáid nó an chonsalacht Éireannach is gaire duit
](https://www.dfa.ie/embassies/irish-embassies-abroad/) . Úsáidtear foirm APS
2.

Ní féidir leat an fhoirm iarratais a íoslódáil. Is féidir leat an fhoirm
iarratais a fháil ó ambasáid nó ó chonsalacht na hÉireann sa tír ina bhfuil
cónaí ort (nó ón ambasáid nó ón gconsalacht is gaire).

##  Táillí Pas

:Is iad na táillí ar phas do linbh a athnuachan:

**Pass ar Line** \- €20, móide táille phostais €5

**Post Passport** \- €30, móide táille An Post €9.50.

**Servbhís Chuntair** (go pearsanta ag Oifig na bPasanna) - €45. Gearrtar
táille choinneála breise de €150 (athnuachan an lae chéanna) as an tseirbhís
choinní práinneacha.

##  An tSeirbhís um ChoinníPráinneacha agus cáipéisí taistil éigeandála

An tSeirbhís um Choinní Práinneacha

Tá oifigí na Seirbhíse um Choinní Práinneacha suite i mBaile Átha Cliath, i
gCorcaigh agus i Londain. Ní mór duit coinne a chur in áirithe roimh freastal
ar an oifig, Tá 3 chineál coinne ann agus gearrfar táille ar an seirbhís
choinne seo ag brath ar cé chomh tapaidh agus a bhíonn do phas ag teastáil
uait.

  * Seirbhís athnuachana an lae chéanna. Is féidir na coinní seo a chur in áirithe 3 lá roimh ré. 
  * Seirbhís athnuachana 4 lá. Is féidir na coinní seo a chur in áirithe 3 sheachtain roimh ré. 
  * Seirbhís athnuachana 5 lá (Londain amháin). Is féidir na coinní seo a chur in áirithe 3 sheachtain roimh ré. 

###  Doiciméid taistil éigeandála

I gcásanna fíoréigeandála, is féidir leis an oifigeach dualgais sa Roinn
Gnóthaí Eachtracha doiciméad taistil éigeandála a bhfuil bailíocht theoranta
aige a eisiúint. Seo a leanas samplaí d'éigeandálaí den sórt sin:

  * Cásanna anacair shuntasaigh ar nós básanna nó sochraidí gar ghaol thar lear 
  * Cúram leighis práinneach thar lear 

Ní féidir doiciméad taistil éigeandála a eisiúint do mhionaoisigh (ach amháin
in imthosca an-teoranta), d'iarratasóirí céaduaire nó i gcásanna nach
mbaineann éigeandáil leighis nó méala teaghlaigh leo.

Féadfaidh ambasáidí nó consalachtaí Éireannacha doiciméid taistil éigeandála a
eisiúint freisin, chun [ pas ionad a fháil ar phas a cailleadh nó a goideadh
](/ga/travel-and-recreation/passports/replacing-a-lost-or-stolen-irish-
passport/) thar lear.

##  Cé chomh fada a thógfaidh athnuachanphas mo linbh?

Tógann sé thart ar **15 lá oibre** le hathnuachan casta ar líne a phróiseáil.
Breathnaítear ar gach iarratas leanaí mar athnuachan chasta, mar ní mór toiliú
gach caomhnóra a fhíorú.

Má tá tú ag ligean tríd an bPas Poist Seirbhíse, ba cheart duit **8
seachtaine** ar a laghad a fhágáil chun d’iarratas a phróiseáil (gan amanna
postais san áireamh). Is féidir an tréimhse seo a bheith níos faide ag amanna
áirithe den bhliain mar gheall ar líon méadaithe na n-iarratas.

Seiceáil láithreán gréasáin na Seirbhíse Pasanna le haghaidh na n-amanna
próiseála reatha

##  Doiciméid bhreise a d'fhéadfadh abheith ag teastáil uait

Más tusa an t-aon chaomhnóir, caithfidh tú [ mionnscríbhinn (AFF 1)
](https://www.dfa.ie/media/dfa/alldfawebsitemedia/passportcitizenship/Annex-F1-Sole-
Guardian-Affidavit-EN.pdf) suas chun dáta a chur ar fáil ag rá gur tusa an
t-aon chaomhnóir gach uair a dhéanann tú iarratas ar phas do linbh a
athnuachan.

Tá treoir ar an an bhfoirm iarrataisl maidir leis na cáipéisí atá ag teastáil
i do chás.

##  Teagmhálacha Úsáideacha

Is féidir leat [ teagmháil a dhéanamh leis an tSeirbhís Pasanna ar an nguthán
nó tríd an idirlíon ](https://www.dfa.ie/passports/contact/) . Is féidir leat
[ coinne a dhéanamh ](https://www.passportappointments.ie/) freisin chun
d'iarratas ar phas a chur isteach go pearsanta.

###  Oifig na bPasanna

Teach Knockmaun  
42-47 Sráid an Mhóta Íochtarach  
Baile Átha Cliath 2  
D02 TN83  
Éire

**Uaireanta Oscailte:** 9:00am -4:30pm, Mon-Fri

**Teil:** +353 (0)1 671 1633

**Láithreán Gréasáin:** [ https://www.ireland.ie/en/dfa/passports/
](https://www.ireland.ie/en/dfa/passports/)

###  Oifig na bPasanna

1a An Mál Theas  
Cork  
Ireland

**Láithreán Gréasáin:** [ https://www.ireland.ie/en/dfa/passports/
](https://www.ireland.ie/en/dfa/passports/)

_**Dáta an Leasaithe Deireanaigh:** 24 Deireadh Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/passports/renewing-your-childs-irish-
passport/?utm_source=sharebutton_facebook) [
](https://twitter.com/intent/tweet/?text=Pas%20%C3%89ireannach%20do%20linbh%20a%20athnuachan&url=https://www.citizensinformation.ie/ga/travel-
and-recreation/passports/renewing-your-childs-irish-
passport/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/passports/renewing-your-childs-irish-
passport/?utm_source=sharebutton_whatsapp) [
](mailto:?subject=Pas%20%C3%89ireannach%20do%20linbh%20a%20athnuachan&body=https://www.citizensinformation.ie/ga/travel-
and-recreation/passports/renewing-your-childs-irish-
passport/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Conas iarratas a dhéanamh ar do chéad phas Éireannach mar dhuine fásta_ ](/ga/travel-and-recreation/passports/applying-for-or-renewing-an-irish-passport/)

Deanann an cáípéis seo cur síos ar conas iarratas a dhéanamh ar do chéad Phas
Éireannach, go háirithe dóibh siúd a bhfuil cónaí orthu taobh amuigh d'Éirinn.

  * [ _Irish citizenship and passports for children born abroad_ ](/ga/returning-to-ireland/residency-and-citizenship/irish-citizenship-and-passports-for-children-born-abroad/)

Outlines the rules about Irish citizenship for children who were born abroad
and have an Irish parent. It also covers the documents you need when applying
for an Irish passport for children born abroad.

  * [ _Pas Éireannach a athnuachan mar Dhuine Fásta_ ](/ga/travel-and-recreation/passports/renewing-an-irish-passport/)

Gnáthaimh iarratais a bhaineann le pas Éireannach a athnuachan, dóibh siúd atá
ina gcónaí taobh amuigh d’Éire san áireamh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

