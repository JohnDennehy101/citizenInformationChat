English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cáin ioncaim ](/ga/money-and-
tax/tax/income-tax/) > Cáin a ghearradh ar shochair ón bhfostaíocht

#  Cáin a ghearradh ar shochair ón bhfostaíocht

  * Réamhrá 
  * Conas a ghearrtar cáin ar shochair 
  * Sochair atá díolmhaithe ó cháin 

##  Réamhrá

Gearrtar cáin ar fhormhór na sochar ón bhfostaíocht a fhaigheann tú anuas ar
do thuarastal.

Tá dhá shaghas sochar ann, go ginearálta, is féidir leat a fháil ó d’fhostóir
anuas ar do thuarastal:

  * Airgead nó sochair eile ar féidir airgead a dhéanamh astu. I measc na samplaí, tá ticéid go dtí imeachtaí, dearbháin nó do bhillí a bheith á n-íoc ag d’fhostóir. 
  * Sochair chomhchineáil. Sochair iad seo nach féidir a thiontú ina n-airgead tirim ach a bhfuil luach airgid thirim orthu. Is gnách gur rud iad is féidir le fostaí a úsáid gan úinéireacht a bheith orthu. I measc na samplaí, tá iasachtaí ar ráta speisialta nó úsáid a bhaint as gluaisteán cuideachta nó cóiríocht. 

##  Conas a ghearrtar cáin ar shochair

Suimítear formhór na sochar le do phá agus gearrtar cáin orthu ar an mbealach
céanna. Asbhaineann d’fhostóir cáin ioncaim, Muirear Sóisialta Uilíoch (MSU)
agus Árachas Sóisialach Pá-Choibhneasa (ÁSPC) ar luach an tsochair.

Is éagsúil do na rialacha a bhaineann le sochair chomhchineáil. Go ginearálta,
is é luach an tsochair an luach is airde den mhéid seo a leanas:

  * An costas ar an bhfostóir 
  * Luach margaidh an tsochair 

Má ranníocann an fostaí suim i dtreo an tsochair, laghdaítear luach inchánach
an tsochair faoin suim sin.

Baineann rialacha speisialta leis na sochair chomhchineáil seo a leanas:

  * [ Gluaisteán a úsáid ](https://www.revenue.ie/en/employing-people/benefit-in-kind-for-employers/private-use-company-cars/index.aspx)
  * [ Veain a úsáid ](https://www.revenue.ie/en/employing-people/benefit-in-kind-for-employers/private-use-of-company-vans/index.aspx)
  * [ Sócmhainní eile a úsáid ](https://www.revenue.ie/en/employing-people/benefit-in-kind-for-employers/free-use-of-assets/index.aspx)
  * [ Iasachtaí fabhracha ](https://www.revenue.ie/en/employing-people/benefit-in-kind-for-employers/other-benefits/preferential-loans.aspx)
  * [ Cóiríocht ](https://www.revenue.ie/en/employing-people/benefit-in-kind-for-employers/free-or-subsidised-accommodation/index.aspx)

##  Sochair atá díolmhaithe ó cháin

Is gnách nach mbíonn sochair inchánach má thuilleann tú níos lú ná €1,905 ó
d’fhostóir sa bhliain chánach. Ní bhaineann an díolúine seo le stiúrthóirí
cuideachta.

[ Tá roinnt saghsanna sochar nach ngearrtar cáin orthu. Áirítear leo seo:
](https://www.revenue.ie/en/jobs-and-pensions/taxation-of-employer-
benefits/non-taxable-employer-benefits.aspx)

  * [ Pasanna taistil ](https://www.revenue.ie/en/employing-people/benefit-in-kind-for-employers/travel-passes-and-air-miles/index.aspx)
  * [ Rothar agus trealamh sábháilteachta faoin Scéim um Rothaíocht chun na hOibre ](/ga/travel-and-recreation/cycling/cycle-to-work-scheme/)
  * [ Scéimeanna áirithe roinnte fostaí agus scéimeanna áirithe roinnte brabúis ](/ga/money-and-tax/tax/tax-on-savings-and-investments/employee-share-option-schemes/)
  * Áiseanna ceaintín 
  * [ Saghsanna áirithe cóiríochta ](https://www.revenue.ie/en/employing-people/benefit-in-kind-for-employers/free-or-subsidised-accommodation/index.aspx)
  * Ranníocaíochtaí fostóra a íoctar le scéimeanna pinsin faofa 
  * Gutháin agus trealamh ríomhaire d’úsáid gnólachta (nuair a bhíonn úsáid phríobháideach teagmhasach) 

###  Díolúine do shochair bheaga

Ciallaíonn [ an díolúine do shochair bheaga
](https://www.revenue.ie/en/employing-people/benefit-in-kind-for-
employers/valuation-of-benefits/small-benefit-exemption.aspx) gur féidir leat
roinnt dearbhán nó sochair neamhairgid eile a fháil gach bliain gan cáin a íoc
orthu.

Is féidir leat a mhéid le 2 shochar gach bliain a fháil ón 1 Eanáir 2022, a
mhéid le luach iomlán €1,000. Má thugtar níos mó sochar i mbliain, ní
cháilítear ach an chéad 2 shochar.

Ní féidir na dearbháin nó na sochair a úsáid ach le hearraí nó seirbhísí a
cheannach. Ní féidir iad a mhalartú d’airgead tirim.

_**Dáta an Leasaithe Deireanaigh:** 3 Meán Fómhair 2024 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax/taxation-of-benefits-from-
employment/?utm_source=sharebutton_facebook) [
](https://twitter.com/intent/tweet/?text=C%C3%A1in%20a%20ghearradh%20ar%20shochair%20%C3%B3n%20bhfosta%C3%ADocht&url=https://www.citizensinformation.ie/ga/money-
and-tax/tax/income-tax/taxation-of-benefits-from-
employment/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax/taxation-of-benefits-from-
employment/?utm_source=sharebutton_whatsapp) [
](mailto:?subject=C%C3%A1in%20a%20ghearradh%20ar%20shochair%20%C3%B3n%20bhfosta%C3%ADocht&body=https://www.citizensinformation.ie/ga/money-
and-tax/tax/income-tax/taxation-of-benefits-from-
employment/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Sochair do dhaoine atá tinn nó atá faoi mhíchumas_ ](/ga/social-welfare/disability-and-illness/benefits-to-people-who-are-sick-or-have-a-disability/)

Soláthraíonn an doiciméad seo forbhreathnú ar na sochair atá ar fáil do
dhaoine atá tinn nó atá faoi mhícumas.

  * [ _Sochair agus teidlíochtaí a bhaineann le bhreith_ ](/ga/birth-family-relationships/after-your-baby-is-born/benefits-and-entitlements-relating-to-birth/)

Tá réimse sochair leasa shóisialaigh agus teidlíochtaí fostaíochta ar fáil
chun tacú le mná atá ag iompar clainne. Is féidir leat léamh faoi anseo.
breith clainne máithreachas sochair

  * [ _Pacáiste Sochar Teaghlaigh_ ](/ga/social-welfare/extra-social-welfare-benefits/household-benefits-package/)

Tá cur síos sa cháipéis seo ar Liúntais don Líon Tí, an Liúntas Leictreachais,
Liúntas Gáis Nádúrtha, Liúntas Leictreachais (Grúpchuntas) Liúntas ar Bhuidéal
Gáis a Athlíonadh, Liúntas Teileafóin agus Ceadúnas Teilifíse in Aisce san
áireamh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

