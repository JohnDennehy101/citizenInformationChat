English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Cás Sibhialta a thógáil

#  Cás Sibhialta a thógáil

  * Eolas 

##  Eolas

Is gnách go mbíonn díospóidí príobháideacha i gceist le cásanna sibhialta idir
daoine nó eagraíochtaí, ar nós, díospóidí ina bhfuil baint ag timpistí nó
sáruithe ar chonradh. Sula gcuirtear tús le himeachtaí i do chás sibhialta,
tiocfaidh roinnt saincheisteanna aníos, ar nós [ treoracha a thabhairt
d’aturnae ](/ga/justice/civil-law/representation-in-court/) agus an cheist a
bhaineann le [ costas an cháis ](/ga/justice/civil-law/legal-fees-and-costs-
for-civil-cases/) .

Chun tús a chur le himeachtaí, ní mór duit cáipéis scríofa chúirte a eisiúint
agus a sheirbheáil, ar a dtugtar [ eascaire nó pléadáil ](/ga/justice/civil-
law/writs-and-pleadings/) .

Ní bhaineann go leor cásanna an chúirt amach mar gheall go réitítear iad roimh
ré. Mínítear inár gcáipéis, [ réiteach éileamh ](/ga/justice/civil-
law/mediation-and-settlement-of-claims/) na saincheisteanna a bhaineann le
réitigh agus lóisteálacha.

I ndiaidh [ chás na cúirte ](/ga/justice/civil-law/proceedings-in-civil-court-
cases/) , mura bhfuil tú sásta leis an toradh, féadfaidh tú [ an cinneadh a
achomharc ](appealing.ga.html) .

###  Saghsanna d’éileamh sibhialta

Má tá cás á ghlacadh agat, tá roinnt saghsanna d’éilimh shibhialta is féidir
leat a ghlacadh chun na cúirte.

Éilimh ar _dhíobhálacha pearsanta_ iad go leor éileamh a dhéantar mar thoradh
ar thimpistí um thrácht ar bhóithre, timpistí san ionad oibre agus sleamhnú nó
tuisliú nó titim i siopa, ar bhóthar nó in áit phoiblí. Is tábhachtach a
thabhairt faoi deara nach féidir leat tabhairt faoi chaingean díobhálacha
pearsanta trí na cúirteanna gan d’éileamh a sheoladh ar aghaidh chuig
próiseas an Bhoird Mheasúnaithe Díobhálacha Pearsanta  ar dtús.

B’fhéidir go bhfuil éileamh agat bunaithe ar shárú conartha nó má chuir
comharsan isteach ort taitneamh a bhaint as do réadmhaoin – éilimh _núise_ .

Saghas eile d’éileamh is ea éileamh ar dhamáistí mar thoradh ar
_chlúmhilleadh_ , is é sin, nuair a bhaintear den cháil atá ar dhuine mar
thoradh ar neamhfhírinní faoin duine a fhoilsiú ar aon bhealach, ó bhéal nó i
scríbhinn.

B’fhéidir go bhfuil éileamh agat maidir le húinéireacht talún nó b’fhéidir gur
féidir leat iarraidh ar an gcúirt socruithe a eagrú maidir le cliseadh pósta.

###  Cén chúirt?

Braithfidh cibé acu an éistear le do chás sa [ Chúirt Dúiche
](/ga/justice/courts-system/district-court/) , sa [ Chúirt Chuarda
](/ga/justice/courts-system/circuit-court/) nó san [ Ard-Chúirt
](/ga/justice/courts-system/high-court/) ar luach do cháis, is é sin, cé mhéid
a éilíonn tú ar cheart don chosantóir a íoc leat.

Má gortaíodh thú i dtimpiste, déanfaidh d’ionadaithe dlí measúnú ar do chás
trí bhreithniú a dhéanamh ar thuairiscí dochtúirí faoi chineál agus méid do
chuid díobhálacha agus an phrognóis don todhchaí.

Tá an chumhacht ag an gCúirt Dúiche a mhéid le €15,000 a bhronnadh ort i
ndamáistí. Tá an chumhacht ag an gCúirt Dúiche a mhéid le €75,000 a bhronnadh
ort i ndamáistí. Tá cumhacht neamhtheoranta ar an Ard-Chúirt chun damáistí a
bhronnadh.

Is tábhachtach a thabhairt faoi deara, má éistear le do chás sa Chúirt Chuarda
agus má bhronntar níos lú ná €15,000 ort i ndamáistí nó má éistear le do chás
san Ard-Chúirt agus má bhronntar níos lú ná €75,000 i ndamáistí, féadtar
pionós a ghearradh ó thaobh costas de.

Ciallaíonn seo, fiú má d’éirigh leat i do chás, b’fhéidir go mbeidh dualgas
ort na costais bhreise a thabhaigh an dá thaobh mar gheall gur éisteadh leis
an gcás sa chúirt ní b’uachtaraí.

###  Teorainneacha ama le haghaidh caingne

Déantar na teorainneacha ama chun tús a chur le himeachtaí a reachtú i [
Reacht na dTréimhsí, 1957
](http://www.lawreform.ie/_fileupload/RevisedActs/WithAnnotations/HTML/EN_ACT_1957_0006.htm)
.

Faoin [ Acht um Dhiteanas Sibhialta agus Cúirteanna, 2004
](http://www.irishstatutebook.ie/2004/en/act/pub/0031/index.html) , ní mór tús
a chur le héileamh ar dhíobhálacha pearsanta laistigh de 2 bhliain.

Ní mór éileamh atá bunaithe ar núis, is é sin, nuair a chuir duine isteach ar
an taitneamh a bhaineann tú as do réadmhaoin, a dhéanamh laistigh de 3 bliana
tar éis na núise.

Ní mór éileamh bunaithe ar shárú conartha a dhéanamh laistigh de 6 bliana tar
éis an tsáraithe.

Ní mór éileamh bunaithe ar chlúmhilleadh a dhéanamh laistigh de 1 bhliain tar
éis an fhoilsithe.

Ní mór cásanna a bhaineann le talamh a dhéanamh go ginearálta laistigh de 12
bhliain.

_**Dáta an Leasaithe Deireanaigh:** 1 Nollaig 2015 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/taking-and-appealing-a-civil-case/?utm_source=sharebutton_facebook) [
](https://twitter.com/intent/tweet/?text=C%C3%A1s%20Sibhialta%20a%20th%C3%B3g%C3%A1il&url=https://www.citizensinformation.ie/ga/justice/civil-
law/taking-and-appealing-a-civil-case/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/taking-and-appealing-a-civil-case/?utm_source=sharebutton_whatsapp) [
](mailto:?subject=C%C3%A1s%20Sibhialta%20a%20th%C3%B3g%C3%A1il&body=https://www.citizensinformation.ie/ga/justice/civil-
law/taking-and-appealing-a-civil-case/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Faillí agus Cúiteamh_ ](/ga/justice/civil-law/negligence-and-compensation/)

Tá cur síos sa cháipéis seo ar fhaillí agus ar chúiteamh

  * [ _Táillí dlí agus costais ar chásanna sibhialta_ ](/ga/justice/civil-law/legal-fees-and-costs-for-civil-cases/)

Tá cur síos sa cháipéis seo ar na costais a bhaineann le Cás Sibhialta.

  * [ _Imeachtaí i gcásanna cúirte sibhialta_ ](/ga/justice/civil-law/proceedings-in-civil-court-cases/)

Tá cur síos sa cháipéis seo ar éisteacht cúirte i gcás sibhialta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

