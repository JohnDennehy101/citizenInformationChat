English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cáin ioncaim ](/ga/money-and-
tax/tax/income-tax/) > Aisíocaíocht cánach má tá tú dífhostaithe nó as obair
ar shaoire bhreoiteachta

#  Aisíocaíocht cánach má tá tú dífhostaithe nó as obair ar shaoire
bhreoiteachta

  * Réamhrá 
  * Rialacha 
  * Rataí 
  * Conas iarratas a dhéanamh 
  * Cá háit a ndéanfaidh mé iarratas 

##  Réamhrá

Is féidir leat aisíoc a fháil ar cháin atá íoctha agat cheana féin má bhí tú
fostaithe agus tú dífhostaithe anois. Féadtar go mbeadh aisíoc cánach ag dul
duit má tá tú as obair mar gheall ar thinneas. Is féidir leat cáin a fháil ar
ais má tá tú fós fostaithe agus níos mó cánach íoctha agat ná mar a bhí tú
faoi dhliteanas ina leith.

Is féidir cáin a fháil ar ais freisin trí fhaoiseamh cánach i leith seirbhísí
nó táirgí a cheannaigh tú Is féidir cuid de chostas seirbhísí agus táirgí
áirithe a fháil ar ais ón gcáin atá íoctha agat cheana féin leis na
Coimisinéirí Ioncaim, mar shampla, [ faoiseamh cánach i leith cúramóir a
fhostú ](/ga/money-and-tax/tax/tax-credits-and-reliefs-for-people-with-
disabilities/tax-relief-for-employing-a-home-carer/) agus [ faoiseamh cánach
ar tháillí oideachais tríú leibhéal ](/ga/education/third-level-
education/fees-and-supports-for-third-level-education/tax-relief-for-third-
level-fees/) . Brathannn an méid faoisimh a fhaigheann tú ar mhéid na cánach
atá íoctha agat.

Míníonn an doiciméad seo conas aisíoc cánach a fháil má bhí tú ag obair agus
tú dífhostaithe anois, má tá  Sochar Breoiteachta  nó [ Sochar Díobhála Ceirde
](/ga/social-welfare/disability-and-illness/injury-benefit/) gearrthéarmach á
fháil agat, nó má tá tú dífhostaithe fós ach go gceapann tú gur íoc tú níos mó
cánach ná mar a bhí tú faoi dhliteanas ina leith.

###  Cén fáth a mbeadh aisíoc cánach ar fáil dom?

Tá cúiseanna éagsúla ann le go mbéifeá faoi dhliteanas anois níos lú cánach a
íoc ná mar a cheap tú roimhe seo agus go mbeadh aisíoc dlite duit. Féadtar go
ndéantar do dhliteanas cánach a laghdú mar go bhfuil tú ar saoire
bhreoiteachta gan pá nó go bhfuil tú dífhostaithe anois.

Maidir le hoibrithe [ ÍMAT ](/ga/employment/starting-work-and-changing-
job/starting-work/tax-and-starting-work/) roinntear do dhliteanas cánach go
cothrom i rith na bliana. Le cinntiú go mbaintear seo amach, déantar do
dhliteanas cánach a ríomh de ghnáth ar bhonn carnach. Tugtar [ aon
chreidmheasanna cánach agus pointe scoite an ráta chaighdeánaigh ](/ga/money-
and-tax/tax/income-tax/how-your-tax-is-calculated/) , nach n-úsáidtear i
dtréimhse pá, ar aghaidh chuig an chéad thréimhse pá eile sa bhliain chánach
sin.

Ciallaíonn sé seo nuair a dhéanann fostaitheoir do dhliteanas cánach a ríomh,
déanann sé nó sí an cháin iomlán a ríomh atá dlite ó 1 Eanáir go dtí an dáta
ar a n-íoctar do phá is déanaí. Ciallaíonn sé seo má dhéantar d'ioncam a
laghdú, mar shampla, trí thinneas nó trí dhífhostaíocht, go bhféadtar go
mbeadh aisíoc cánach dlite duit.

Gheobhfá aisíoc cánach freisin mura ndearna d'fhostaitheoir do dhliteanas
cánach a ríomh i gceart agus má rinne tú cáin a ró-íocadh.

Féadtar go n-íocfar aisíoc cánach má cheannaigh tú táirgí nó seirbhísí dá
bhfuil tú in ann [ faoiseamh cánach ](/ga/money-and-tax/tax/income-tax-
credits-and-reliefs/) a éileamh.

##  Rialacha

###  Má tá tú dífhostaithe nó ar saoire bhreoiteachta

Má bhaineadh cáin as do phá ón 1 Eanáir deireanach agus má tá tú dífhostaithe
anois féadtar go mbéifeá i dteideal aisíoc cánach a fháil. Murar íoc tú aon
cháin, ní bheidh aisíoc dlite duit.

Is foinsí ioncaim inchánach iad Sochar Cuardaitheora Poist (SCP), Sochar
Breoiteachta (SB), agus Sochar Díobhála Ceirde (SDC). Níl an chéad €13 in
aghaidh na seachtaine de Shochar Cuardaitheora Poist inchánaithe, áfach. Níl
cion an SB nó an íocaíocht faoin scéim SDC don Mhéadú do Leanbh Incháilithe
inchánaithe, áfach.

Má tá  Sochar Cuardaitheora Poist  , Sochar Breoiteachta, nó Sochar Díobhála
Ceirde á fháil agat, agus má dhéanann tú éileamh ar aisíoc cánach, déantar
cion inchánach do SCP, SB nó SDC a shuimiú le dearbhú an bhfuil tú i dteideal
aisíoc cánach a fháil.

###  Má tá tú fóstaithe agus má cheapann tú gur ró-íoc tú cáin

Is féidir leat teacht ar eolas breise faoi ró-íocaíochtaí cánach agus conas is
féidir leat aisíocaíocht a éileamh.

##  Rataí

###  Dífhostaithe nó as obair ar shaoire bhreoiteachta

Brathfaidh méid an aisíoca cánach ar:

  * Fad do thréimhse dífhostaíochta 
  * Méid na cánach atá íoctha agat 
  * Méid na gcreidmheasanna cánach a d'úsáid tú 
  * Méid do  íocaíocht leasa shóisialaigh  sheachtainiúil 

###  Mar a íoctar d'aisíoc cánach

Má tá tú dífhostaithe agus má tá aisíoc cánach dlite duit déanfaidh na
Coimisinéirí Ioncaim seic a eisiúint duit.

Má tá tú as obair ar shaoire bhreoiteachta, nuair a thagann tú ar ais chun
oibre aisíocann d'fhostaitheoir do cháin i do chéad phá seachtaine de ghnáth.

##  Conas iarratas a dhéanamh

###  Dífhostaithe

Ba chóir duit iarratas a dhéanamh  4 sheachtain  ón dáta ar a dtáinig tú chun
bheith dífhostaithe, ach má bhí cáin éigeandála á baint ag d'iarfhostaitheoir
ba chóir duit iarratas a dhéanamh  gan mhoill  .

Ba chóir duit iarratas a dhéanamh  8 seachtain  ón dáta ar a dtáinig tú chun
bheith dífhostaithe, má tá ioncam eile á fháil agat atá inchánach, agus
íocaíochtaí leasa shóisialaigh inchánach  san áireamh seo.

Ba cheart d’iarratas ar aisíocaíocht canach, mar gheall go bhfuil tú
dífhostaithe nó as láthair ón obair mar gheall ar bhreoiteacht, a dhéanamh ar
Fhoirm aisíocaíochta cánach P50, agus a sheoladh chuig d’oifig cánach.

###  Saoire bhreoiteachta gan íocaíocht

Nuair a fhilleann tú ar an obair ó shaoire bhreoiteachta gan íocaíocht, ba
chóir duit fógra a thabhairt d’oifig cánach ar mhéid an tSochair Breoiteachta
a íocadh le linn do bhreoiteachta. Eiseoidh na Coimisinéirí an Deimhniú
Creidmheasa Cánach ceart chugat. Gheobhaidh d’fhostóir cóip freisin (na
hiomláin amháin léirithe) agus aisíocfar cáin ar bith a bheidh dlite duit
nuair a fhilleann tú ar an obair.

##  Cá háit a ndéanfaidh mé iarratas

Le tuilleadh eolais maidir le aisíoc a fháil, déan teagmháil leis na
Coimisinéirí Ioncaim.

Bain úsáid as [ aimsitheoir teagmhála na gCoimisinéirí Ioncaim le huimhir
Lóghlao ](http://www.revenue.ie/ga/contact/lo-call.html) do réigiúin féin a
fháil.

Is féidir leat [ sonraí teagmhála na gCoimisinéirí Ioncaim do do réigiún féin
a fháil anseo.  
](http://www.revenue.ie/ga/contact/index.html)

_**Dáta an Leasaithe Deireanaigh:** 22 Lúnasa 2019 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax/tax-refund-when-unemployed-or-out-of-work-
sick/?utm_source=sharebutton_facebook) [
](https://twitter.com/intent/tweet/?text=Ais%C3%ADoca%C3%ADocht%20c%C3%A1nach%20m%C3%A1%20t%C3%A1%20t%C3%BA%20d%C3%ADfhostaithe%20n%C3%B3%20as%20obair%20ar%0A%20%20shaoire%20bhreoiteachta&url=https://www.citizensinformation.ie/ga/money-
and-tax/tax/income-tax/tax-refund-when-unemployed-or-out-of-work-
sick/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax/tax-refund-when-unemployed-or-out-of-work-
sick/?utm_source=sharebutton_whatsapp) [
](mailto:?subject=Ais%C3%ADoca%C3%ADocht%20c%C3%A1nach%20m%C3%A1%20t%C3%A1%20t%C3%BA%20d%C3%ADfhostaithe%20n%C3%B3%20as%20obair%20ar%0A%20%20shaoire%20bhreoiteachta&body=https://www.citizensinformation.ie/ga/money-
and-tax/tax/income-tax/tax-refund-when-unemployed-or-out-of-work-
sick/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Sochair do dhaoine atá tinn nó atá faoi mhíchumas_ ](/ga/social-welfare/disability-and-illness/benefits-to-people-who-are-sick-or-have-a-disability/)

Soláthraíonn an doiciméad seo forbhreathnú ar na sochair atá ar fáil do
dhaoine atá tinn nó atá faoi mhícumas.

  * [ _Samplaí den chaoi a ngearrtar cáin ar íocaíochtaí leasa shóisialaigh_ ](/ga/social-welfare/irish-social-welfare-system/claiming-a-social-welfare-payment/examples-of-how-social-welfare-payments-are-taxed/)

Féach samplaí den chaoi a ngearrtar cáin ar íocaíochtaí leasa shóisialaigh,
mar Shochar Máithreachais, Sochar Cuardaitheora Poist, agus Sochar
Breoiteachta.

  * [ _Ag obair taobh amuigh den AE_ ](/ga/moving-country/moving-abroad/working-abroad/working-outside-the-eu/)

Liosta de na rudaí nach mór a chur san áireamh roimh dul ag obair i dtír atá
taobh amuigh den AE agus na cáipeisí nach mór a thabhairt leat.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

