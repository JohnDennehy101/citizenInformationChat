English  | **Gaeilge**

**Anseo atá tú:** [ Baile ](/ga/) > [ Comhshaol ](/ga/environment/) > [
Sláinte agus sábháilteacht i do thimpeallacht ](/ga/environment/buildings-and-
structures/) > Láithreáin fholmha

#  Láithreáin fholmha

  * Réamhrá 
  * Cad is láithreán folamh ann? 
  * Rátaí 
  * Teagmháil 

##  Réamhrá

Faoin Acht um Athghiniúint Uirbeach agus Tithíocht, 2015, tá ar údaráis
áitiúla clár láithreán folamh a sholáthar ón 1 Eanáir 2017 ar aghaidh. Clár
tailte é seo i limistéar an údaráis áitiúil atá oiriúnach do thithíocht ach
nár cuireadh ar aghaidh chun forbartha iad.

Bíonn na láithreáin a chuimsítear ar an gclár faoi réir an tobhaigh láithreán
folamh. Tá an tobhach in ainm is forbairt láithreán folamh a spreagadh agus
chun cnuasach talún a laghdú. Tá treoir ar fáil ó Chiorclán PL 06/2018 (pdf)
na Roinne Tithíochta, Pleanála agus Rialtais Áitiúil.

Is féidir leat teacht ar fhaisnéis, chomh maith, ar láithreáin thréigthe.

##  Cad is láithreán folamh ann?

Is é an sainmhíniú a thugtar san Acht um Athghiniúint Uirbeach agus Tithíocht
ar láithreán folamh:

  * Talamh chónaithe atá sa láithreán (breis agus 0.05 heicteár), tá gá ann le tithíocht sa cheantar, tá an láithreán oiriúnach do thithíocht agus níor baineadh úsáid as formhór an láithreáin ar feadh tréimhse fhada ama. 

  * Talamh athghiniúna atá sa láithreán (seachas talamh chónaithe), níor baineadh úsáid as formhór an láithreáin ar feadh fhada ama, nó tá tionchar diúltach á imirt ag an láithreán ar chonláistí reatha ná ar shaintréithe an cheantair. 

###  Clár na Láithreán Folamh

Is féidir láithreán a chur le clár na láithreán folamh nuair a dhéanann an
t-údarás áitiúil an cinneadh go raibh an mhaoin folamh ar feadh 12 mhí nó níos
faide. Caithfidh an t-údarás áitiúil fógra scríofa a thabhairt don úinéir, go
bhfuil sé ar intinn acu láithreán a chur san áireamh ar an gclár.

Caithfear an méid seo a leanas a chuimsiú sa chlár:

  * Láthair gach láithreáin, léarscáil ina measc 
  * Ainm agus seoladh an úinéara 
  * Luach margaidh reatha 

Tá an clár ar fáil ag oifigí an údaráis áitiúil agus ar a misean láithreán
gréasáin agus is féidir leis an bpobal féachaint air.

###  Achomhairc

Má fhaigheann tú fógra ó údarás áitiúil go bhfuil ar intinn acu láithreán a
chur san áireamh ar Chlár na Láithreán Folamh, is féidir leat an cinneadh a
achomharc laistigh de 28 lá. Mura n-éiríonn leis an achomharc seo, féadfaidh
tú cuairt achomharc breise a chur faoi bhráid an Bhoird Phleanála.

##  Rátaí

Tá tobhach na láithreán folamh iníoctha gach bliain leis an údarás áitiúil go
dtí go mbaintear an láithreán den chlár. Íoctar an tobhach i riaráistí gach
bliain, ciallaíonn seo go ngearrfar an tobhach maidir le bliain 2018 in Eanáir
2019. Ríomhtar an tobhach mar seo a leanas:

  * 3% de luach na talún don bhliain 2018 
  * 7% de luach na talún don bhliain 2019 ar aghaidh 

##  Teagmháil

Má bhíonn aon cheisteanna agat nó gearáin agat maidir le láithreáin fholmha,
déan teagmháil le d’údarás áitiúil.

_**Dáta an Leasaithe Deireanaigh:** 26 Iúil 2019 _

[
](https://facebook.com/sharer/sharer.php?u=https://www.citizensinformation.ie/ga/environment/buildings-
and-structures/vacant-sites/?utm_source=sharebutton_facebook) [
](https://twitter.com/intent/tweet/?text=L%C3%A1ithre%C3%A1in%20fholmha&url=https://www.citizensinformation.ie/ga/environment/buildings-
and-structures/vacant-sites/?utm_source=sharebutton_twitter) [
](whatsapp://send?text=https://www.citizensinformation.ie/ga/environment/buildings-
and-structures/vacant-sites/?utm_source=sharebutton_whatsapp) [
](mailto:?subject=L%C3%A1ithre%C3%A1in%20fholmha&body=https://www.citizensinformation.ie/ga/environment/buildings-
and-structures/vacant-sites/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Láithreáin tréigthe_ ](/ga/environment/buildings-and-structures/derelict-sites/)

Tá gach údarás áitiúil freagrach as déileáil le láithreáin tréigthe ina
cheantar. Foráiltear i reachtaíocht nua dá mhacasamhail de shocruithe maidir
le láithreáin fholmha.

  * [ _Láithreáin líonta talún_ ](/ga/environment/waste-and-recycling/landfill-sites/)

Tá míniú tugtha sa cháipéis seo ar an mbealach a bhfaightear réidh le dramhaíl
i láthreáin dramhaíola agus na rialacha a bhaineann le láithreáin dramhaíola.

  * [ _Tithe folmha_ ](/ga/housing/vacant-homes/vacant-homes/)

Faisnéis ar thithe folmha in Éirinn, cad a tharlaíonn nuair a fhágtar teach
folamh agus scéimeanna atá ar fáil chun áitribh fholmha a shocrú.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

