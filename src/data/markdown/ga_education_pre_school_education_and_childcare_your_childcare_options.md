English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas Réamhscoile agus Cúram Leanaí
](/ga/education/pre-school-education-and-childcare/) > Do roghanna maidir le
cúram leanaí

#  Do roghanna maidir le cúram leanaí

  * Cúram leanaí a roghnú 
  * Roghanna éagsúla cúram leanaí 
  * Cúram leanaí ar phraghas réasúnta 
  * Rátaí 
  * Conas iarratas a dhéanamh 
  * Cá háit a ndéanfaidh mé iarratas 
  * Tuilleadh eolais 

##  Cúram leanaí a roghnú

Cinneadh mór d’aon tuismitheoir is ea cinneadh a dhéanamh ar chúram leanaí. Tá
líon rudaí ann a imreoidh tionchar ar do chinneadh deiridh a dhéanamh. Ina
measc seo tá:

  * Aois do linbh 
  * Cibé acu an dteastaíonn cúram lánaimseartha nó páirtaimseartha uait 
  * Na huaireanta sa lá a theastaíonn na seirbhísí uait (gnáthuaireanta, i rith an lae, um thráthnóna nó le linn an deireadh seachtaine) 
  * An méid airgid is féidir leat caitheamh ar na seirbhísí 
  * Na seirbhísí atá ar fáil i do cheantar. 

Is tábhachtach riachtanais do linbh a phlé le soláthraí na seirbhíse cúram
linbh agus an tseirbhís is féidir leo a sholáthar. Ba cheart duit a sheiceáil
an bhfuil na cáilíochtaí cuí ag an bhfoireann agus go bhfuil beartais agus
nósanna imeachta cuí i bhfeidhm ag an soláthraí, mar shampla, cosaint leanaí,
bainistíocht iompair agus timpistí. Anuas air sin, is tábhachtach táillí,
uaireanta seirbhíse agus tréimhsí saoire a sheiceáil. Cinntigh go dtugann tú
cuairt ar an áit nuair a bhíonn leanaí ann, ionas gur féidir leat blaiseadh
den atmaisféar a fháil. D’fhoilsigh Feidhmeannacht na Seirbhíse Sláinte (FSS)
liosta [ leideanna áisiúla chun naíonra a roghnú
](http://www.hse.ie/eng/services/list/4/ChildrenandFamilyServices/Pre-
school_Services/Pre-school_inspection_services/choosingapreschool.html) . Tá
an Roinn Leanaí, Comhionannais, Míchumais, Lánpháirtíochta agus Óige (RLCMLÓ)
tar éis [ liosta cáilíochtaí aitheanta
](https://www.dcya.gov.ie/viewdoc.asp?fn=%2Fdocuments%2Fchildcare%2Fqualifications.htm&mn=chil3g&nID=12)
a fhoilsiú chun críocha na gclár cúraim leanaí de chuid na RLCMLÓ.

Déanann Tusla, an Ghníomhaireacht um Leanaí agus an Teaghlach, áiseanna cúraim
leanaí réamhscoile agus aois scoile a rialú agus a iniúchadh. Féadfaidh tú
rochtain a fháil ar [ thuarascálacha iniúchta FSS ar sheirbhísí cúram leanaí
anseo ](http://www.tusla.ie/services/preschool-services/early-years-pre-
school-inspection-services/where-to-get-an-inspection-report-for-a-service) .
Tá fáil ar fhaisnéis níos sonraí faoi [ rialáil seirbhísí cúram leanaí
](/ga/education/pre-school-education-and-childcare/regulation-of-childcare-
services/)

Féadfaidh do Choiste Cúram Leanaí Contae nó Cathrach liosta de na soláthraithe
cúram leanaí atá i do cheantar a sholáthar duit. Ina theannta sin, féadfaidh
siad thú a chur i dteagmháil le d’oifigeach áitiúil naíonra d’FSS – féach
‘Conas iarratas a dhéanamh’ thíos.

##  Roghanna éagsúla cúram leanaí

Is dóigh go bhfuil roghanna cúram leanaí faoi leith ann arb iad na huaireanta
oscailte agus na struchtúir bhainistíochta na saintréithe a ghabhann leo. I
gcásanna eile, beidh saintréithiúlacht ag roinnt leis an gcuraclam oideachais
a bhíonn in úsáid acu. Oiliúint foirne sin rud eile a mbíonn tionchar aige ar
an gcineál seirbhíse a bhíonn ar fáil, chomh maith le riachtanais na
dtuismitheoirí i do cheantar féin i gcoitinne. I measc na gcineál éagsúil
cúraim chlainne atá ann, tá:

**Cúram ar feadh an lae**  
Seirbhís struchtúrtha cúraim is ea seo a chuirtear ar fáil ar feadh breis agus
5 huaire an chloig sa lá agus d’fhéadfadh seirbhís sheisiúnach a bheith i
gceist léi chomh maith. I gcásanna ar leith, tharlódh freastal ann tar éis na
scoile. I gcás an chúraim ar feadh an lae, caithfidh na socruithe codlata agus
réitithe bia a bheith de réir na gcaighdeán atá leagtha síos ag an
bhFeidhmeannacht Seirbhíse Sláinte. Bíonn naíonraí lae agus naíolanna i measc
na nithe a chuireann lucht seirbhíse ar fáil.

**Seirbhísí in aghaidh an tseisiúin  
** Is clár pleanáilte a bhíonn á thairiscint ag na seirbhísí seo, rud a
mhaireann suas le 3.5 uair a' chloig (seisiún maidne nó seisiún tráthnóna,
cuir i gcás). Bíonn na seirbhísí seo ann le haghaidh páistí níos óige ná sin
uaireanta freisin. Ionas gur féidir seirbhís cúram leanaí a chur ar fáil ina
seisiúin, teastaíonn cáilíocht aitheanta i gcúram leanaí. Cuimsíonn na
seirbhísí seisiúin:

  * **Montessori:** a dhéanann fócas ar oideachas gach páiste faoi seach. 
  * **Naíonraí:** is é sin scoileanna do pháistí óga nó réamhscoileanna a fheidhmíonn trí mheán na Gaeilge. 
  * **Réamhscoileanna:** áit a mbíonn deis ag na páistí súgradh le lucht a gcomhaoise, a gcuid féin den saol a roinnt lena chéile, rudaí a dhéanamh le chéile gach ré seal, agus rialacha an ranga a thuiscint, riail na héisteachta, cuir i gcás. 
  * **Túsluath:** Scéim sheachanta idirghabhála bliana a chuirtear ar fáil i scoileanna faoi leith atá i gceantair aitheanta faoi mhíbhuntáiste do leanaí 3 bliana agus 4 bliana 

**Feighlithe leanaí**  
Tugann feighlithe leanaí aire do leanaí ina dteaghlach féin. Tá cead ag duine
aire a thabhairt do líon nach mó nach 5 páistí faoi aois a 6 ar a theallach
féin (a mhuirín féin san áireamh). Is gnách an tseirbhís a chur ar fáil don lá
oibre ó thús deireadh, nó i rith tréimhsí éagsúla i gcaitheamh an lae. Is leis
na tuismitheoirí agus feighlithe leanaí na téarmaí agus na coinníollacha a
shocrú eatarthu féin.

Mar chuid den [ Tionscnamh Náisiúnta Cúram Leanaí
](http://www.omc.gov.ie/viewdoc.asp?fn=%2Fdocuments%2Fchildcare%2Fchildminders.htm&mn=chiy&nID=5)
, tá deontais fhorbartha aire do pháistí agus [ treoirlínte d'fheighlithe
leanaí í (pdf)
](http://www.omc.gov.ie/documents/childcare/guidelines_for_childminders.pdf)
ar fáil d'fheighlithe leanaí ón gCoiste Aire do Pháistí Cathrach nó Contae
(CCC) atá ann go háitiúil. Chomh maith leis sin, tá [ lascaine cánach
d'fheighlithe leanaí ](https://www.revenue.ie/en/personal-tax-credits-reliefs-
and-exemptions/children/childcare-services/index.aspx) ann do dhaoine a mbíonn
suas le 3 páistí faoina gcúram ar a dteallach féin.

**Grúpaí tuismitheoirí agus naíonán**

Grúpaí tuismitheoirí agus naíonán - sin áit a dtagann grúpa tuismitheoirí,
caomhnóirí nó lucht cúraim le chéile le féachaint ar shúgradh na bpáistí i
gcomhluadar lena muintir.

**Ionaid Buail Isteach**  
Is rud é ionad buail isteach a chuireann seirbhís ar fáil ar feadh tamaill
bhig i rith an lae. Is minic teacht ar na hionaid seo in ionaid
siopadóireachta, in ionaid caitheamh aimsire, i dtithe lóistín, mar a mbíonn
áiseanna, srl. Is cuid de sheirbhís don chustaiméir nó don chliant a bhíonn
ina leithéid seo de sheirbhís, agus tugtar aire do na páistí le linn dá
muintir a bheith ag baint tairbhe as seirbhís nó ag freastal ar imeachtaí.

**Cúram do pháistí atá in aois na scoile**  
Seirbhís do pháistí scoile, bíonn clubanna bricfeasta san áireamh i gcuid
díobh, clubanna tar éis am scoile, agus cláir do na laethanta saoire, campaí
samhraidh, srl. De réir an chineáil seirbhíse atá ann, tarlaíonn go mbíonn
feitheoireacht ar an obair baile ann, imeachtaí pleanáilte, nó béile breá mór.

##  Cúram leanaí ar phraghas réasúnta

Is éard is cúram leanaí ar phraghas réasúnta ann, rud arb éard is sprioc dó
aire a chur ar fáil do chlann na ndaoine atá ar bheagán ioncaim, sin agus tacú
le tuismitheoirí ar mian leo filleadh ar a gcuid oibre. Tá maoiniú ar fáil trí
Chlár Náisiúnta Infheistíochta sa Chúram Leanaí (CNICL). Más mian leat breis
eolais a fháil faoi na seirbhísí aire do pháistí ar airgead réasúnta atá i do
cheantar féin, déan teagmháil leis an gCoiste Cathrach/Contae Chúram do
Pháistí go háitiúil - féach 'Cá háit a ndéanfaidh mé iarratas' thíos.

Tá fóirdheontais ar fáil do theaghlaigh le leanaí idir 6 mhí (24 seachtaine)
agus 15 bliana d’aois atá ag freastal ar aon seirbhís chúram leanaí atá
cláraithe le Tusla, lena n-áirítear feighlithe leanaí atá cláraithe le Tusla
agus seirbhísí cúram leanaí d’aois scoile.

**Clár Fóirdheontas Cúraim Leanaí Pobail Móide (CCSP):** Cuidíonn an clár
Fóirdheontas Cúraim Leanaí sa Phobal (CCS) le tuismitheoirí ar ioncam níos
ísle rochtain a fháil ar chúram leanaí ar chostas laghdaithe i seirbhísí
cúraim leanaí pobail atá rannpháirteach.Tá an CCSP dúnta d'iarratasóirí nua.

**Scéim Cúram Leanaí agus Oideachas na Luath-Óige**

Is clár réamhscolaíochta saor in aisce é an [ Clár um Chúram agus Oideachas na
Luath-Óige (ECCE) ](/ga/education/pre-school-education-and-childcare/early-
childhood-care-and-education-scheme/) atá ar fáil do gach leanbh incháilithe
ar feadh suas le 2 bhliain sula dtosaíonn siad ar an mbunscoil. Ní chuireann
an Scéim Náisiúnta um Chúram Leanaí isteach ar an gclár réamhscoile saor in
aisce (ECCE). Is féidir leat tuilleadh a léamh faoi ECCE agus NCS.

**Fóirdheontas uilíoch um chúram leanaí**

Tá fóirdheontas cúram leanaí uilíoch ar fáil do gach leanbh i gcúram leanaí
atá cláraithe le Tusla atá os cionn 6 mhí d’aois ach faoi bhun na haoise inar
féidir leo tosú ar an gclár ECCE réamhscoile saor in aisce. Níl an
fóirdheontas de réir tástála acmhainne.

Baintear an fóirdheontas as an mbille iomlán a fhaigheann an tuismitheoir óna
seirbhís cúram leanaí.

Tá faisnéis mhionsonraithe faoi fhóirdheontais cúram leanaí ar fáil ar
ncs.gov.ie.

##  Rátaí

Braitheann costais cúram leanaí ar an gcineál cúraim a roghnaíonn tú, ar líon
na n-uaireanta, agus ar leibhéal oiliúint na foirne san áis sin.

**COLÓ**

Níl aon táille ar an oideachas réamhscolaíochta a chuirtear ar fáil faoin
scéim um Chúram agus Oideachas na Luath-Óige (COLÓ).

##  Conas iarratas a dhéanamh

Beidh liosta de na soláthraithe cúram leanaí atá i do cheantar ag do Choiste
Cúram Leanaí Contae nó Cathrach. Féadfaidh tú iarratas a dhéanamh chomh maith
ar an [ cigire luath-óige/réamhscoile ](http://www.tusla.ie/get-in-
touch/early-years-inspectors/) chun teacht ar fhaisnéis faoi sheirbhísí
áitiúla cúram leanaí. Is gnách go mbeidh eolas ag [ altraí sláinte poiblí
](/ga/health/health-services/care-in-your-community/public-health-nurses/) ar
sheirbhísí áitiúla agus ar fheighlithe leanaí atá i do cheantar agus féadtar a
sonraí teagmhála a fháil ag d’ionad áitiúil sláinte.

Tá liosta d’ [ eagraíochtaí náisiúnta deonacha cúram leanaí
](https://www.pobal.ie/FundingProgrammes/EarlyEducationandChildcare/Pages/CCCs.aspx)
ann a chuireann cáilíocht i gcúram leanaí chun cinn.

Ba cheart iarratais ar an Scéim Náisiúnta Cúraim Leanaí a dhéanamh ar líne ag
[ ncs.gov.ie ](https://ncs.gov.ie/) .

Teastaíonn MyGovID fíoraithe uait chun iarratas a dhéanamh ar líne. Féadfaidh
tú tuilleadh faisnéise a fháil faoi MyGovID fíoraithe a fháil agus a úsáid ar
shuíomh Gréasáin MyGovID.

Beidh na huimhreacha Pearsanta Seirbhíse Poiblí (PSP) ag teastáil uait do gach
leanbh a bhfuil iarratas á dhéanamh agat air, chomh maith le sonraí do pháirtí
(má tá ceann agat).

Is féidir leat iarratas páipéar-bhunaithe a dhéanamh. Is féidir leat iarratas
a dhéanamh tríd an bpost ach dul i dteagmháil leis an Ionad Tacaíochta do
Thuismitheoirí – féach ar an áit le hiarratas a dhéanamh thíos. Tógfaidh sé
níos faide iarratais atá bunaithe ar pháipéar a phróiseáil agus d’fhéadfadh
tionchar a bheith acu ar an dáta tosaigh ónar féidir d’fhóirdheontas a íoc.

Is féidir leat liosta de na soláthraithe cúram leanaí ar conradh a fháil ar
ncs.gov.ie.

##  Cá háit a ndéanfaidh mé iarratas

Déan teagmháil le [ Coiste Cúram Leanaí na Cathrach/Contae
](https://www.dcya.gov.ie/viewdoc.asp?fn=%2Fdocuments%2Fearlyyears%2F20170124CityAndCountyChildcareCommitteesList.htm&mn=chil3g&nID=6)
go háitiúil.

Déan teagmháil leis an [ nGníomhaireacht um Leanaí agus an Teaghlach
](http://www.tusla.ie/get-in-touch) .

Déan teagmháil le [ hionad sláinte
](http://www.hse.ie/eng/services/list/2/healthcentres/) na háite.

Déan teagmháil le [ hOifig Sláinte Aitiúil
](http://www.hse.ie/eng/services/list/1/LHO/) na háite.  

##  Tuilleadh eolais

**Coistí Cúram Leanaí Cathrach agus Contae**

Déanann na Coistí Cúram Leanaí Cathrach agus Contae (CCSanna) straitéis
chomhordaithe a fhorbairt agus a chur i bhfeidhm le haghaidh cúram leanaí
ardchaighdeáin inacmhainne agus inrochtana a sholáthar laistigh de gach
contae. Cabhraíonn na CCSanna le pobail chun bearnaí atá i seirbhísí reatha
cúram leanaí a shainaithint agus chun seirbhísí nua a fhorbairt chun freastal
ar na riachtanais seo. Soláthraíonn siad faisnéis ar iarratais ar chistiú agus
ar dheontas agus éascaíonn siad cur chuige comhordaithe i leith oiliúint cúram
leanaí ar gach leibhéal.

**Creatlach Bheartais**

Sa Chreat Beartais um Leanaí agus Daoine Óga, leagtar amach tosaíochtaí
beartais ardleibhéil an Rialtais do leanaí agus do dhaoine óga go dtí 2020. Is
féidir leat tuilleadh a léamh in Straitéis Uile-Rialtais do Leanaí, Leanaí Óga
agus a dTeaghlaigh 2019-2028.

_**Dáta an Leasaithe Deireanaigh:** 11 Lúnasa 2022 _

[
](https://facebook.com/sharer/sharer.php?u=https://www.citizensinformation.ie/ga/education/pre-
school-education-and-childcare/your-childcare-
options/?utm_source=sharebutton_facebook) [
](https://twitter.com/intent/tweet/?text=Do%20roghanna%20maidir%20le%20c%C3%BAram%20leana%C3%AD&url=https://www.citizensinformation.ie/ga/education/pre-
school-education-and-childcare/your-childcare-
options/?utm_source=sharebutton_twitter) [
](whatsapp://send?text=https://www.citizensinformation.ie/ga/education/pre-
school-education-and-childcare/your-childcare-
options/?utm_source=sharebutton_whatsapp) [
](mailto:?subject=Do%20roghanna%20maidir%20le%20c%C3%BAram%20leana%C3%AD&body=https://www.citizensinformation.ie/ga/education/pre-
school-education-and-childcare/your-childcare-
options/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Rialúchán na soláthraithe seirbhísí chúram leanaí réamhscoile_ ](/ga/education/pre-school-education-and-childcare/regulation-of-childcare-services/)

Tá soláthróirí chúram páistí réamhscolaíochta in Éirinn rialaithe ag an dlí.
Faigh eolas maidir le rialacha a bhaineann le naíonraí, naíolanna lae,
creiseanna, feighlithe páistí agus soláthróirí seirbhíse eile.

  * [ _Seirbhísí cúram leanaí ar aois scoile a rialáil_ ](/ga/education/pre-school-education-and-childcare/regulation-of-school-age-childcare/)

School age childcare providers are regulated by law. Find out about the rules
that apply to childcare services providing care to school age children.

  * [ _Scéim Náisiúnta Cúram Leanaí (NCS)_ ](/ga/education/pre-school-education-and-childcare/national-childcare-scheme/)

Is scéim nua í an Scéim Náisiúnta Cúraim Leanaí (NCS) a chuireann tacaíocht
airgeadais ar fáil chun cabhrú le tuismitheoirí freastal ar chostais chúraim
leanaí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

