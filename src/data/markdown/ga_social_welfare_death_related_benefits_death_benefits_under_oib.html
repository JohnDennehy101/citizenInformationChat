English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Sochair a Bhaineann le Bás ](/ga/social-welfare/death-related-benefits/) >
Sochair Bháis faoin Scéim um Shochair Dhíobhálacha Ceirde

#  Sochair Bháis faoin Scéim um Shochair Dhíobhálacha Ceirde

  * Réamhrá 
  * Rialacha 
  * Rátaí 
  * Conas iarratas a dhéanamh 

##  Réamhrá

Má fhaigheann duine bás de bharr timpiste ag an obair nó galar ceirde,
d’fheadfaí Sochar Báis (faoin [ Scéim um Shochair Dhíobhálacha Ceirde
](/ga/social-welfare/disability-and-illness/occupational-injuries-benefit-
overview/) ) a íoc lena gcéile nó bpáirtnéir sibhialta marthanach nó lena
gcleithiúnaí linbh. D’fhéadfaí Sochar Báis a íoc, chomh maith, ag tráth a
mbáis, má bhí [ Pinsean Míchumais ](/ga/social-welfare/disability-and-
illness/disablement-benefit/) á fháil acu ar a ndéantar measúnú ar ráta 50% nó
níos airde, gan aird ar chúis an bháis.

Áirítear leis an Scéim um Shochar Báis:

  * Pinsean Baintrí, Baintreach Fir nó Páirtnéara Shibhialta Mharthanaigh 
  * Pinsean Dílleachta 
  * Deontas Sochraide 

##  Rialacha

###  Pinsean Baintrí, Baintreach Fir nó Páirtnéara Shibhialta Mharthanaigh

Íoctar seo le céile nó le páirtnéir shibhialta marthanach duine a fuair bás
mar thoradh ar thimpiste ag an obair, ar ghalar ceirde nó le duine ag a raibh
Pinsean Míchumais á fháil ar a ndéantar measúnú ar ráta 50% nó níos airde, ag
tráth a mbáis. Ní féidir leat an pinsean a fháil má phóstar athuair thú, má
iontrálann tú páirtnéireacht shibhialta nó má chomhchónaíonn tú le duine eile.
Ní dhéanann aon ioncam a d’fhéadfadh bheith agat difear don phinsean. Íoctar
méaduithe i leith leanaí cáilithe leis an bpinsean.  Gearrtar cáin ar an
bpinsean  .

Ní féidir Pinsean Baintrí, Baintreach Fir nó Páirtnéara Shibhialta
Mharthanaigh faoin Scéim um Shochar Báis a íoc ag an tráth céanna le [ Pinsean
Ranníocach Baintrí, Baintreach Fir nó Páirtnéara Shibhialta Mharthanaigh
](/ga/social-welfare/death-related-benefits/widowed-persons-contrib-pension/)
.

###  Pinsean Dílleachta

Íoctar seo ar son linbh má fuair tuismitheoir, leastuismitheoir nó duine bás a
chuir tacaíocht ar fáil don leanbh mar thoradh ar thimpiste ag an obair, ar
ghalar ceirde nó más duine iad a raibh Pinsean Míchumais á fháil acu ar a
ndéantar measúnú ar ráta 50% nó níos airde, ag tráth a mbáis. Ba cheart do
chaomhnóir an dílleachta iarratas a dhéanamh ar an íocaíocht.

###  Deontas Sochraide

Má shásaíonn an duine marbh na coinníollacha, féadfar Deontas Sochraide a íoc
leis an duine a íocann as costais na sochraide. Ní ghearrtar cáin ar Dheontas
Sochraide. Ní féidir Deontas Sochraide a íoc mar aon le [ Deontas Méala
](standard_bereavement_grant.ga.html) .

##  Rátaí

Íoctar íocaíochtaí faoin Scéim um Shochar Báis ar rátaí níos airde ná Pinsean
Ranníocach Baintrí, Baintreach Fir nó Páirtnéara Shibhialta Mharthanaigh nó
Íocaíocht Chaomhnóra.

###  **Ráta um Scéim um Shochar Báis 2023**

**Ráta íocaíochta** |  **Meadú** **i leith leanbh cleithiúnach**  
---|---  
Baintreach, Baintreach Fir nó Páirtnéir Sibhialta Marthanach (faoi 66)  |  €250.50  |  Leanbh faoi 12 blian d'aois  €40 (ráta iomlán), €20 (ráta iomlán)  Leanbh 12 blian d'aois agus is sine  €48 (ráta iomlán), €24 (ráta iomlán)   
Baintreach, Baintreach Fir nó Páirtnéir Sibhialta Marthanach (níos sine ná 66)  |  €269.70   
Baintreach, Baintreach Fir nó Páirtnéir Sibhialta Marthanach (níos sine ná 80)  |  €279.70   
Pinsean Dílleachta  |  €206.80  |   
Deontas Sochraide (cnapshuim aonuaire)  |  €850  |   
  
##  Conas iarratas a dhéanamh

Ba cheart éileamh a dhéanamh ar íocaíochtaí faoin Scéim um Shochar Báis
laistigh de 3 mhí tar éis dháta an bháis, nó d’fhéadfá roinnt sochar a
chailleadh.

Comhlánaigh foirm éilimh [ OB 61(pdf)
](https://assets.gov.ie/19635/5f3892d28336479bb97e7dc5e64676d5.pdf) ar a
bhfuil fáil ó d’oifig áitiúil leasa shóisialaigh. Seol d'fhoirm chomhlánaithe
éilimh chuig an Rannóg um Shochar Báis ag an seoladh thíos.

_**Dáta an Leasaithe Deireanaigh:** 3 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/death-related-benefits/death-benefits-under-
oib/?utm_source=sharebutton_facebook) [
](https://twitter.com/intent/tweet/?text=Sochair%20Bh%C3%A1is%20faoin%20Sc%C3%A9im%20um%20Shochair%20Dh%C3%ADobh%C3%A1lacha%20Ceirde&url=https://www.citizensinformation.ie/ga/social-
welfare/death-related-benefits/death-benefits-under-
oib/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/death-related-benefits/death-benefits-under-
oib/?utm_source=sharebutton_whatsapp) [
](mailto:?subject=Sochair%20Bh%C3%A1is%20faoin%20Sc%C3%A9im%20um%20Shochair%20Dh%C3%ADobh%C3%A1lacha%20Ceirde&body=https://www.citizensinformation.ie/ga/social-
welfare/death-related-benefits/death-benefits-under-
oib/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Scéim na Sochair Gortuithe Ceirde - Ginearálta_ ](/ga/social-welfare/disability-and-illness/occupational-injuries-benefit-overview/)

Soláthraíonn an scéim Sochair Gortuithe Ceirde raon sochar d'fhostaithe má tá
siad gortuithe nó neamhábalta chun na hoibre de bharr timpiste le linn na
hoibre nó fad is a bhí siad ag taisteal chuig/ón obair. Liosta sochar sa
scéim.

  * [ _Sochair agus teidlíochta tar éis báis_ ](/ga/social-welfare/death-related-benefits/benefits-and-entitlements-following-a-death/)

Soláthraíonn an doiciméad seo forbhreathnú ar na sochair leasa shóisialaigh
atá ar fáil nuair a fhaigheann duine bás.

  * [ _Conas teacht ar do shonraí pearsanta faoin RGCS_ ](/ga/government-in-ireland/data-protection/rights-under-general-data-protection-regulation/)

Mínítear sa cháipéis seo conas teacht ar do shonraí pearsanta faoi dhlíthe um
chosaint sonraí agus an RGCS.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

