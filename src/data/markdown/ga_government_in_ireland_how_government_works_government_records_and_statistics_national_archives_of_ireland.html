English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Náisiúnta na hÉireann ](/ga/government-in-ireland/how-
government-works/) > [ Taifid agus staitisticí rialtais ](/ga/government-in-
ireland/how-government-works/government-records-and-statistics/) > Cartlann
Náisiúnta na hÉireann

#  Cartlann Náisiúnta na hÉireann

  * Réamhrá 
  * Cad a dhéanann an Chartlann Náisiúnta? 
  * An Chartlann Náisiúnta a úsáid 
  * Taighde a dhéanamh ar do chraobh ghinealaigh 
  * Eolas Breise agus Teagmhálaithe 

##  Réamhrá

Is ag Cartlann Náisiúnta na hÉireann is féidir le taighdeoirí agus baill den
phobal amharc ar bhuncháipéisí agus ar bhuntaifid ó ranna stáit, na
cúirteanna, comhlachtaí poiblí anuas ar go leor bailiúcháin phríobháideacha.

Cabhraíonn na cáipéisí a choimeádtar sna Cartlanna le tuiscint a sholáthar ar
stair shóisialta, gheilleagrach agus pholaitiúil na hÉireann. Cruthaíodh an
Chartlann Náisiúnta i 1988, nuair a rinneadh Oifig na dTaifead Poiblí (a
bunaíodh in 1867, a bhí suite roimhe seo ag na Ceithre Chúirt) agus Oifig
Pháipéar an Stáit (a bunaíodh i 1702, a bhí suite roimhe seo ag Caisleán
Bhaile Átha Cliath) a chumasc in aon institiúid amháin.

##  Cad a dhéanann an Chartlann Náisiúnta?

Áirítear le feidhmeanna na Cartlainne Náisiúnta an méid seo a leanas:

•Cartlanna a chaomhnú, a athchóiriú, a eagrú agus cur síos a dhéanamh orthu

•Treoracha, liostaí, innéacsanna agus áiseanna eile aimsithe maidir le
cartlanna a ullmhú

•Cartlanna a chur ar fáil lena n-iniúchadh ag an bpobal

•Cóipeanna de chartlanna a dhéanamh agus a sholáthar

•Seirbhísí oideachais a sholáthar a bhaineann le cartlanna

Rinne dóiteán agus pléascadh a tharla ag tús Chogadh Cathartha na hÉireann i
Meitheamh 1922 go leor de na cartlanna a bhí á gcoimeád ag Oifig na dTaifead
Poiblí in Éirinn roimh 1922 a scriosadh. Mar gheall air seo, gabhann na
cartlanna atá á gcoimeád anois ag an gCartlann Náisiúnta siar go príomha go
dtí an 19ú agus 20ú haois, cé go ngabhann roinnt díobh siar chomh fada leis an
13ú haois.

##  An Chartlann Náisiúnta a úsáid

Féadfaidh tú cuardach a dhéanamh ar thaifid ar líne nó i bpearsan. Coimeádtar
na milliúin taifead sa Chartlann Náisiúnta agus ba cheart duit léamh faoi
conas a eagraíonn sé a chatalóg ar láithreán gréasáin na Cartlainne Náisiúnta
sula dtugann tú cuairt air. Is féidir leat treoracha taighde a léamh freisin
ina bhfuil eolas ar ábhair thaighde ar leith.

###  Catalóg ar líne

Is féidir leat cuardach a dhéanamh ar thaifead trí úsáid a bhaint as catalóg
ar líne na Cartlainne Náisiúnta, ach níl na taifid go léir liostaithe ar líne,
mar sin, b’fhéidir go mbeidh ort an chatalóg cruachóipeanna a úsáid atá ar
fáil i bpearsan ag an seomra léitheoireachta.

###  I bpearsan

Ní féidir cáipéisí a bhaint ó fhoirgneamh na Cartlainne Náisiúnta, ach is
féidir leat iad a iniúchadh sa Seomra Léitheoireachta. Tá an Seomra
Léitheoireachta ar oscailt do gach ball den phobal, ach beidh ort iarratas a
dhéanamh ar Thicéad Léitheora nuair a thagann tú i láthair.

Is gá am a chur in áirithe roimh ré faoi láthair. Tá ticéid léitheora saor in
aisce agus maireann siad ar feadh trí bliana. Is féidir leat iarratas a
dhéanamh ar Thicéad Léitheora ar do chéad chuairt. Ba cheart duit na rudaí seo
a leanas a thabhairt leat:

•Aitheantas grianghraif, cosúil le ceadúnas tiománaí nó pas

•Cruthúnas maidir le do sheoladh, cosúil le bille fóntais

Chun súil a chaitheamh ar na cartlanna, beidh ort ‘Na Rialacha do Léitheoirí’
a léamh a scríobhadh chun timpeallacht oibre chompordach a sholáthar do
léitheoirí agus leis na cartlanna a choimeád sábháilte.

Más spéis leat cartlann atá á coimeád i stóráil amuigh ón suíomh, ba cheart
duit é a ordú roimh ré. Beidh ort an cód tagartha ceart a bheith ar eolas agat
agus an t-ordú a dhéanamh ar a laghad 3 lá roimh do chuairt. Ní féidir leat
cartlanna a réamhordú a choimeádtar ar an láthair.

###  Cóipeanna de chartlanna a fháil

Tá cóipeanna de chartlanna ar fáil ag an gCartlann Náisiúnta. Tá iad seo i
bhfoirm fótachóipeanna, cóipeanna ó mhicreafoirmeacha (íomhánna ar scála beag
den bhuncháipéis) nó cóipeanna ó íomhánna digiteacha.

Ní féidir leat cóipeanna a dhéanamh de na cartlanna tú féin, ach má iarrann tú
ar chead ón gCartlannaí ar dualgas, b’fhéidir go mbeidh tú in ann grianghraif
dhigiteacha a ghlacadh díobh do d’úsáid phearsanta. Is féidir leat cóipeanna a
ordú sa Seomra Léitheoireachta ar ríomhphost nó tríd an bpost. Is féidir leat
iad a bhailiú nó a iarraidh go seolfar sa phost iad chuig do sheoladh.
Cuireann an Chartlann Náisiúnta achoimre ar na táillí a ghearrtar ar
chóipeanna ar fáil ar a láithreán gréasáin.

###  Bailiúcháin chartlainne eile

Ní stóráiltear cartlanna na Roinne Cosanta agus Óglaigh na hÉireann ag an
gCartlann Náisiúnta ar Shráid an Easpaig, ach ag an gCartlann Mhíleata i nDún
Chathail Bhrugha, Ráth Maonais, Baile Átha Cliath 6. Mar an gcéanna leis sin,
stóráiltear cartlanna Shuirbhéireacht Gheolaíochta na hÉireann ag Foirgneamh
na Suirbhéireachta Geolaíochta, Tor an Bhacaigh, Baile Átha Cliath 4. Le
hamharc ar na cartlanna seo, moltar duit scríobh nó glaoch gutháin a chur
roimh ré.

##  Taighde a dhéanamh ar do chraobh ghinealaigh

Is féidir teacht ar go leor taifead a bhaineann le stair theaghlaigh na
hÉireann laistigh den Chartlann Náisiúnta. Rinne an chartlann go leor taifid
ábhartha a dhigitiú atá ar fáil gan srian ar a láithreán gréasáin ginealais.
Cuireann siad seirbhís chomhairleach ginealais ar fáil freisin atá ar fáil ar
ríomhphost faoi láthair. Más mian leat taighdeoir gairmiúil a fhostú chun do
ghinealas a fhiosrú duit, is féidir leat teagmháil a dhéanamh le ginealeolaí
creidiúnaithe.

Ní choimeádtar taifid a bhaineann le breitheanna, póstaí agus básanna ag an
gCartlann Náisiúnta. Chun iad seo a fháil, caithfidh tú teagmháil a dhéanamh
le hOifig an Ard-Chláraitheora – féach ‘Eolas breise agus Teagmhálaithe’
thíos.

##  Eolas Breise agus Teagmhálaithe

Chun teacht ar shonraí faoi cháipéisí a choimeádtar sa Chartlann Náisiúnta,
déan teagmháil le:

###  An Chartlann Náisiúnta

Sráid an Easpaig  
Dublin 8  
Ireland

**Teil:** +353 (0)1 4072300

**Lóghlao:** 1890 252424

**Facs:** +353 (0)1 4072333

**Láithreán Gréasáin:** [ http://www.nationalarchives.ie
](http://www.nationalarchives.ie)

**R-phost:** [ mail@nationalarchives.ie ](mailto:mail@nationalarchives.ie)

###  An tSeirbhís um Chlárú Sibhialta

Oifigí an Rialtais  
Bóthar an Chlochair  
Ros Comáin  
Roscommon  
F42 VX53  
Ireland

**Teil:** +353 90 663 2900

**Facs:** +353 90 663 2999

**Láithreán Gréasáin:** [ http://www.gov.ie/gro ](http://www.gov.ie/gro)

**R-phost:** [ gro@welfare.ie ](mailto:gro@welfare.ie)

###  An Chartlann Mhíleata

Beairic Chathail Bhrugha  
Ráth Maonais  
Baile Átha Cliath 6  
D06 RX00  
Éire

**Teil:** +353 (0)1 804 6457

**Láithreán Gréasáin:** [ https://www.militaryarchives.ie/home
](https://www.militaryarchives.ie/home)

**R-phost:** [ militaryarchives@defenceforces.ie
](mailto:militaryarchives@defenceforces.ie)

###  Suirbhéireacht Gheolaíochta Éireann

Tor an Bhacaigh  
Bóthar Haddington  
Baile Átha Cliath 4  
D04 K7X4  
Éire

**Teil:** +353 1 678 2000

**Láithreán Gréasáin:** [ https://www.gsi.ie/en-ie/more-on-
us/facilities/Pages/Archives.aspx ](https://www.gsi.ie/en-ie/more-on-
us/facilities/Pages/Archives.aspx)

**R-phost:** [ gsisales@gsi.ie ](mailto:gsisales@gsi.ie)

_**Dáta an Leasaithe Deireanaigh:** 21 Meán Fómhair 2021 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/how-government-works/government-records-and-statistics/national-
archives-of-ireland/?utm_source=sharebutton_facebook) [
](https://twitter.com/intent/tweet/?text=Cartlann%20N%C3%A1isi%C3%BAnta%20na%20h%C3%89ireann&url=https://www.citizensinformation.ie/ga/government-
in-ireland/how-government-works/government-records-and-statistics/national-
archives-of-ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/how-government-works/government-records-and-statistics/national-
archives-of-ireland/?utm_source=sharebutton_whatsapp) [
](mailto:?subject=Cartlann%20N%C3%A1isi%C3%BAnta%20na%20h%C3%89ireann&body=https://www.citizensinformation.ie/ga/government-
in-ireland/how-government-works/government-records-and-statistics/national-
archives-of-ireland/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cearta cónaithe saoránaigh AE/LEE agus a dteaghlaigh in Éirinn_ ](/ga/moving-country/moving-to-ireland/rights-of-residence-in-ireland/residence-rights-eu-national/)

Tá an ceart ag náisiúnaigh an LEE taisteal go hÉirinn agus ní theastaíonn
ceadúnas cónaithe uathu chun fanacht anseo. Tá srianta áirithe, áfach, ar na
cearta seo - faigh tuilleadh eolais.

  * [ _Returning to Ireland from the United States of America_ ](/ga/returning-to-ireland/country-specific-information/returning-to-ireland-from-the-united-states-of-america/)

This page has information on housing, taxes, and social welfare that will help
you plan your return to Ireland from the United States. Find out what you can
do before and after you arrive in Ireland.

  * [ _Monatóireacht agus cóireáil ciontóirí gnéis in Éirinn_ ](/ga/justice/criminal-law/criminal-trial/sex-offenders-register/)

Ta eolas sa doiciméad seo faoi chóireáil agus faoi mhonatóireacht ciontóirí
gnéis in Éirinn. Cuimsíonn sé mionsonraí ar chlár na gciontóirí gnéis,
orduithe maoirseachta iar-scaoilte, orduithe ciontóirí gnéis agus an chaoi a
gcaitear le ciontóirí gnéis sa phríosún.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

