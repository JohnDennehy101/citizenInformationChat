English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Teach a
fháil ar chíos ](/ga/housing/renting-a-home/) > [ Cearta agus oibleagáidí na
dtionóntaí ](/ga/housing/renting-a-home/tenants-rights-and-responsibilities/)
> Arduithe cíosa i dtithíocht phríomháideach

#  Arduithe cíosa i dtithíocht phríomháideach

  * Réamhrá 
  * Méaduithe cíosa i gCriosanna BrúCíosa 
  * Criosanna Brú Cíosa 
  * Méaduithe cíosa taobh amuigh de na Criosanna Brú Cíosa 
  * Athbhreithnithe cíosa 
  * Ma tá thiarna talún ag ardú an chíosa 
  * Díospóidí faoi arduithe cíosa 
  * Teagmhálaithe úsáideacha 

##  Réamhrá

Comhaontaítear an méid cíosa a íocann tú as maoin idir an tiarna talún agus an
tionónta ag tús tionóntachta. Caithfidh tiarnaí talún príobháideacha nósanna
imeachta áirithe a leanúint más mian leo an cíos a ardú. Tá na rialacha
leagtha amach san [ Acht um Thionóntachtaí Cónaithe 2004
](http://www.irishstatutebook.ie/eli/2004/act/27/enacted/en/html) agus
leasaíodh iad leis an [ Acht um Thionóntachtaí Cónaithe (Leasú) 2015
](http://www.irishstatutebook.ie/eli/2015/act/42/enacted/en/html) , [ an tAcht
um Pleanáil agus Forbairt (Tithíocht) agus Tionóntachtaí Cónaithe 2016
](http://www.irishstatutebook.ie/eli/2016/act/17/schedule/enacted/en/html)
agus an [ tAcht um Thionóntachtaí Cónaithe (Leasú) 2019
](http://www.irishstatutebook.ie/eli/2019/act/14/enacted/en/html) .

Baineann na rialacha seo le tithíocht ar cíos príobháideach, ní le tithíocht
atá á ligean ag [ údaráis áitiúla
](https://www.citizensinformation.ie/ga/housing/local_authority_and_social_housing/)
nó ag [ comhlachtaí tithíochta ceadaithe ](/ga/housing/local-authority-and-
social-housing/approved-housing-bodies/) (cumainn tithíochta), a ghearrann an
dá cheann acu cíosanna difreálacha bunaithe ar ioncam teaghlaigh. Cé go
dtagann comhlachtaí tithíochta ceadaithe faoi reachtaíocht na dtionóntachtaí
cónaithe, leanfar ar aghaidh lena n-athbhreithnithe cíosa de réir a
gcomhaontuithe tionóntachta, nó gan a bheith níos mó ná uair amháin in aon
tréimhse 12 mhí.

Faoin [ Acht um Thionóntachtaí Cónaithe (Leasú) 2019
](https://data.oireachtas.ie/ie/oireachtas/act/2019/14/eng/enacted/a1419.pdf)
, tagann cóiríocht sainiúil do mhic léinn faoi shainchúram an BTC. Cuireadh
tús leis an bhforáil seo an 15 Iúil 2019 agus baineann sé le tionóntachtaí mac
léinn a rinneadh tar éis an 15 Lúnasa 2019. Ciallaíonn sé go bhfuil na
tionóntachtaí mac léinn seo clúdaithe ag reachtaíocht tionóntachtaí cónaithe
agus go mbeidh na cearta céanna ag na tionóntaí seo le tionóntaí
príobháideacha, lena n-áirítear go gcaithfidh a dtiarnaí talún cloí leis na
rialacha maidir leis an gcíos a mhéadú.

##  Méaduithe cíosa i gCriosanna BrúCíosa

Limistéir iad Criosanna Brú Cíosa (CBCanna) ina bhfuil na cíosanna is airde á
ngearradh agus ina bhfuil siad ag dul i méid go tapa. Caithfidh limistéar
critéir áirithe a shásamh go ndéanfar CBC de. Cuirtear uasteorainn ar
mhéaduithe bliantúla cíosa sna limistéir seo. Tugadh CBCanna isteach an 24
Nollaig 2016 agus beidh siad i bhfeidhm go fóill go dtí an 31 Nollaig 2024.
Féach thíos le haghaidh liosta na gceantar atá ina gCriosanna Brú Cíosa.

Ón 11 Nollaig 2021, cuirtear uasteorainn ar mhéaduithe cíosa bliantúla in
CBCanna ar aon dul leis an ráta de bhoilsciú ginearálta nó 2% sa bhliain, pé
ceann is ísle. Mar sin, má dhéanann do thiarna talún athbhreithniú ar an gcíos
gach 12 mhí agus más é an ráta de bhoilsciú ginearálta 1.5%, ní féidir do
chíos a mhéadú ach faoi 1.5%, ar a mhéid. Má tá an ráta de bhoilsciú
ginearálta níos airde ná 2%, mar shampla, 3%, ní féidir an cíos a mhéadú ach
faoi 2%, ar a mhéid.

Bíonn sé beagán níos casta mura ndearna do thiarna talún athbhreithniú ar an
gcíos ar feadh roinnt blianta, mar gheall go mbeidh an uasteorainn 2% i gceist
gach bliain. Mar sin, mar shampla, má d’aistrigh tú isteach i gcóiríocht ar
cíos i mí na Nollag 2016 agus murar tháinig athrú ar an gcíos ó shin i leith,
bheadh an ráta de bhoilsciú ginearálta i gceist nuair a bhíonn an méadú cíosa
á ríomh. Is amhlaidh atá seo mar gheall go raibh an ráta de bhoilsciú idir
Nollaig 2016 agus Nollaig 2021 6.6%, atá níos ísle ná an ráta 10% a bheadh i
gceist faoin gcoinníoll 2% sa bhliain (2% sa bhliain ar feadh 5 bliana = 10%).
Baineann an t-áireamhán Crios Brú Cíosa leis an dá cheann de na coinníollacha
seo agus ríomhann sé an méadú cíosa a cheadaítear duit.

##  Criosanna Brú Cíosa

Ainmníodh na limistéir údaráis áitiúil agus na toghcheantair áitiúla (TCÁanna)
seo a leanas mar Chriosanna Brú Cíosa nuair a shásaigh siad na critéir CBC ar
na dátaí thíos:

**30 Samhain 2023**

  * Sionainn Toghlimistéir Áitiúil, Contae an Chláir 
  * Comhairle Contae na hIarmhí 

**31 Lúnasa 2023**

  * Inis Toghlimistéir Áitiúil, Contae an Chláir 
  * Comhairle Contae Chill Chainnigh 
  * Comhairle Cathrach agus Contae Luimnigh 
  * Comhairle Cathrach agus Contae Phort Láirge 

**28 Meitheamh 2023**

  * Cathair na Mart Toghcheantar Áitiúil, Co Mhaigh Eo 

**29 Meán Fómhair 2020**

  * Comhairle Contae Chill Dara 

**16 Iúil 2020**

  * Droichead na Bandan - Cionn tSáile, Co Chorcaí 

**22 Aibreán 2020**

  * Mala, Co. Chorcaí 
  * Cill Airne, Co. Chiarraí 
  * Baile Átha Í, Co. Chill Dara 
  * An Tulach Mhór, Co. Uíbh Fhailí 
  * An Muileann gCearr, Co. na hIarmhí 

**18 Nollaig 2019**

  * An Cóbh (to include Cnocán na Biolraí), Co. Chorcaí 
  * Baile an Phoill, Co. Chill Chainnigh 
  * An Leathros, Co. Shligigh 
  * Bealach Conglais, Co. Chill Mhantáin 

**26 Meán Fómhair 2019**

  * Ceatharlach, Co. Ceatharlach 
  * Maigh Chromtha, Co. Chorcaí 

**2 Iúil 2019**

  * Mainistir Fhear Maí, Co. Chorcaí 
  * Mainistir na Corann, Co. Chorcaí 
  * Baile Átha an Rí-Órán Mór, Co. na Gaillimhe 
  * An Gort-Cinn Mhara, Co. na Gaillimhe 
  * Cill Chainnigh, Co. Chill Chainnigh 
  * Portlaoise, Co. Laoise 
  * An Ghráig-Cúil an tSúdaire, Co. Laoise 
  * Cathair Luimnigh Thiar, Co. Luimnigh 
  * Cathair Luimnigh Thuaidh, Co. Luimnigh 
  * Dún Dealgan-Cairlinn, Co. Lú 
  * Dún Dealgan Theas, Co. Lú 
  * Baile Átha Fhirdhia, Co. Lú 
  * Ceanannas, Co. na Mí 
  * Baile Átha Troim, Co. na Mí 
  * Cathair Phort Láirge Theas, Co. Phort Láirge 
  * Chathair Phort Láirge Thoir, Co. Phort Láirge 
  * Baile Átha Luain, Co. na hIarmhí 
  * Guaire, Co. Loch Garman 
  * An tInbhear Mór, Co. Chill Mhantáin 

**28 Márta 2019**

  * An Uaimh, Co. na Mí 
  * Cathair Luimnigh Thoir, Co. Luimnigh 

**22 Méan Fómhair 2017**

  * Na Clocha Liatha, Co. Chill Mhantáin 
  * Droichead Átha, Co. Lú 

**24 Márta 2017**

  * Cóbh, Corcaigh 
  * Maigh Nuad, Co. Chill Dara 

**27 Eanáir 2017**

  * Baile an Chollaigh – Carraig Uí Leighin, Corcaigh 
  * Comhairle Cathrach na Gaillimhe 
  * Cathair na Gaillimhe Thoir 
  * Cathair na Gaillimhe Thiar 
  * An Nás, Co. Chill Dara 
  * An Droichead Nua, Co. Chill Dara 
  * Cill Droichid-Léim an Bhradáin, Co. Chill Dara 
  * Cill Dhéagláin, Co. na Mí 
  * Baile an Iúir-Baile an Bhiataigh, Co. na Mí 
  * Ráth Tó, Co. na Mí 
  * Bré, Co. Chill Mhantáin 
  * Chill Mhantáin, Co. Chill Mhantáin 

**24 Nollaig 2016**

  * Comhairle Cathrach Bhaile Átha Cliath 
  * Comhairle Contae Átha Cliath Theas 
  * Comhairle Contae Dhún Laoghaire / Ráth an Dúin 
  * Comhairle Contae Fhine Gall 
  * Comhairle Cathrach Chorcaí 

Fanfaidh Criosanna Brú Cíosa ainmnithe i bhfeidhm go dtí an 31 Nollaig 2021.

Athraíodh na critéir chun Criosanna Brú Cíosa a mheas faoin Acht um
Thionóntachtaí Cónaithe (Leasú) 2019, le héifeacht ón 4 Meitheamh 2019. Is
féidir leat tuilleadh eolais a fháil faoi na critéir CBC nua ar [ shuíomh
gréasáin an RTB ](https://onestopshop.rtb.ie/new-changes-to-rental-
legislation/new-rent-pressure-zone-criteria/) .

Tá níos mó eolais faoi [ Chriosanna Brú Cíosa agus faoi bhearta eile ar
onestopshop.rtb.ie ](https://onestopshop.rtb.ie/rent-pressure-zones/) .

##  Méaduithe cíosa taobh amuigh de na Criosanna Brú Cíosa

Faoin [ Acht um Thionóntachtaí Cónaithe 2004
](http://www.irishstatutebook.ie/eli/2004/act/27/section/19/enacted/en/html#sec19)
, ní féidir le tiarnaí talún níos mó a ghearradh ná an ráta cíosa margaidh
oscailte. Sainmhínítear cíos margaidh (i gcás réadmhaoine taobh amuigh de na
Criosanna Brú Cíosa) mar ‘an cíos a thabharfadh tionónta toilteanach nach
bhfuil ina chónaí cheana féin agus a thabharfadh tiarna talún toilteanach don
teaghais’. Foilsíonn an BTC [ innéacs ráithiúil cíosanna
](https://onestopshop.rtb.ie/research/ar/) , ar féidir leat é a úsáid chun
cíosanna reatha an mhargaidh a sheiceáil. Léigh [ tuilleadh faoi chíos
margaidh agus faoin innéacs cíosa ](https://onestopshop.rtb.ie/beginning-a-
tenancy/comparable-market-rents) .

###

##  Athbhreithnithe cíosa

Is féidir le tionónta nó le tiarna talún athbhreithniú cíosa a iarraidh.
D'fhéadfadh méadú cíosa a bheith mar thoradh ar athbhreithniú cíosa. Tá
rialacha difriúla maidir le hathbhreithnithe cíosa ag Criosanna Brú Cíosa agus
ceantair lasmuigh de Chriosanna Brú Cíosa.

**Athbhreithnithe cíosa i gCriosanna Brú Cíosa**

Cuirtear teorainn le méaduithe cíosa i [ gCriosanna Brú Cíosa
](https://onestopshop.rtb.ie/rent-pressure-zones/) agus tá teorainneacha ann
ar cé chomh minic is féidir athbhreithniú a dhéanamh ar an gcíos. Tá rialacha
difriúla ann maidir le teorainneacha agus minicíocht na n-athbhreithnithe
cíosa ag brath ar thionóntacht reatha nó nua é an tionóntacht sa Chrios Brú
Cíosa.

**Athbhreithnithe cíosa ar thionóntacht nua** **i CBC**

I gcás tionóntachta nua (ag tosú an 24 Nollaig 2016 nó dá éis) i gCrios Brú
Cíosa, is féidir leis an tiarna talún athbhreithniú a dhéanamh ar an gcíos
uair amháin gach 12 mhí. Is é an méadú cíosa uasta ná 4% in aghaidh na bliana.
Ní mór don tiarna talún an fhaisnéis seo a leanas, i scríbhinn, a thabhairt
don tionónta ag tús na tionóntachta:

  * An méid cíosa a socraíodh don mhaoin go deireanach 
  * An dáta a socraíodh an cíos don mhaoin go deireanach 
  * Ráiteas faoi conas a ríomhadh an cíos a socraíodh don mhaoin, ag féachaint don fhoirmle um Chrios Brú Cíosa. 

Níor chóir go mbeadh an cíos atá á shocrú níos mó ná cíosanna margaidh áitiúil
le haghaidh maoine dá samhail

**Athbrreithnithe cíosa ar thionóntacht reatha** **i CBC**

I dtionóntachtaí reatha (ag tosú roimh an 24 Nollaig 2016) i gCrios Brú Cíosa
is féidir an chéad athbhreithniú cíosa a dhéanamh tar éis 24 mhí ó thús na
tionóntachta nó ón dáta ar cuireadh in iúl duit i scríbhinn faoin
athbhreithniú deireanach a rinne tú. Is é an méadú cíosa uasta ná 2% in
aghaidh na bliana ó socraíodh an cíos roimhe seo. Mar sin, má dhéantar an cíos
a athbhreithniú tar éis na tréimhse íosta 24 mí, is é 4% an méadú uasta cíosa.
Má tá níos mó ama caite ó socraíodh an cíos roimhe seo, tá an t-ardú cíosa
uasta níos airde (2% in aghaidh na bliana breise go dtí 2016). Is féidir le
hathbhreithnithe cíosa ina dhiaidh sin tarlú tar éis 12 mhí agus caithfidh
siad cloí le rialacha CBC.

**Eisceachtaí ó theorainneacha cíosa i CBC**

Tá 3 eisceacht ann do na teorainneacha cíosa a chuirtear i bhfeidhm i
gCriosanna Brú Cíosa:

  1. Airíonna nach bhfuil ligthe ag am ar bith sa dá bhliain roimhe sin 
  2. Maoine i struchtúir chosanta nó i struchtúir chosanta bheartaithe nár ligeadh isteach an bhliain roimhe sin 
  3. Airíonna atá athraithe go mór. (Sainmhínítear “athrú substaintiúil” sa chás seo san Acht um Thionóntachtaí Cónaithe (Leasú) 2019. Tá sonraí ar na cineálacha athruithe suntasacha atá ag teastáil ar shuíomh gréasáin an BTC.. 

Fiú má cháilíonn réadmhaoin do cheann de na díolúintí seo, caithfidh an cíos
nua atá leagtha síos a bheith i gcomhréir le cíos margaidh le haghaidh maoine
comhchosúla sa cheantar.

Más mian le tiarna talún díolúine a fháil ó theorainneacha cíosa i gceantar
CBC, ní mór dóibh fógra a thabhairt don BTC laistigh de 1 mhí ón cíos a shocrú
trí [ Fhoirm Díolúine CBC
](https://onestopshop.rtb.ie/images/uploads/Comms%20and%20Research/RPZ_Exemption_Form_19_July_19.pdf)
an BTC a chomhlánú.

Faoin Acht um Thionóntachtaí Cónaithe (Leasú) 2019 tá smachtbhannaí ann do
thiarnaí talún nach leanann teorainneacha méadaithe cíosa i CBCanna,
soláthraíonn siad faisnéis bhréagach faoi dhíolúine i limistéar CBS nó ní
thugann siad fógra don BTC faoi dhíolúine a fháil.

**Athbhreithnithe cíosa taobh amuigh de Criosanna Brú Cíosa**

Ní féidir do chíos a athbhreithniú go dtí 24 mhí tar éis thús do
thionóntachta. Má rinneadh athbhreithniú ar do chíos tráth ar bith le 24 mí
anuas, ní féidir é a athbhreithniú arís go dtí 24 mhí tar éis dháta an
athbhreithnithe dheireanaigh. Tá an beart cinnteachta cíosa seo i bhfeidhm go
dtí an 31 Nollaig 2021.

Nuair atá an tréimhse 24 mí thart caithfidh do thiarna talún fógra 90 lá ar a
laghad a thabhairt duit faoi athrú cíosa. Caithfidh an fógra scríofa seo méid
an chíosa nua agus an dáta a dtiocfaidh an cíos nua i bhfeidhm a lua.

Ní féidir le do thiarna talún níos mó a ghearradh ná 'cíos margaidh', arb é an
ráta leanúnach é do chineál cóiríochta sa cheantar ina bhfuil tú i do chónaí.

###  Méaduithe cíosa incheadaithe a ríomh

Is féidir leat an [ t-áireamhán RTB
](https://onestopshop.rtb.ie/calculator/rpz) a úsáid le seiceáil an bhfuil do
mhaoin i gCrios Brú Cíosa agus le fáil amach an féidir an cíos a ardú agus, má
tá, cé mhéad. Beidh ort do sheoladh nó [ Eircode
](https://www.citizensinformation.ie/ga/consumer_affairs/telecommunications_and_postal_services/eircode.html)
, an cíos reatha agus an dáta a socraíodh an cíos a chur isteach.

Tá [ samplaí (pdf) ](http://www.rtb.ie/docs/default-source/legislative-
changes/examples-of-how-the-rent-pressure-zone-formula-works.pdf?sfvrsn=0)
foilsithe ag an BTC faoin gcaoi a n-oibríonn na ríomhanna.

###  Fógra athbhreithniú cíosa

A luaithe a bheidh an tréimhse riachtanach (12 nó 24 mí) caite, is féidir le
do thiarna talún athbhreithniú ar fhógra cíosa a eisiúint.

Ní mór don tiarna talún fógra cuí a thabhairt duit maidir le méid an chíosa
nua atá beartaithe agus an dáta óna mbeidh éifeacht leis. Ón 1 Iúil 2019, ní
mór do thiarnaí talún Foirm Fhógra maidir le hAthbhreithniú Cíosa RTB a úsáid
agus athbhreithniú cíosa á eisiúint. Ba chóir do thiarnaí talún na codanna den
fhoirm atá ábhartha dóibh a líonadh agus níor chóir dóibh aon fhoirm den
fhoirm a scriosadh ná a athrú. Ní foirmeacha bailí fógra iad foirmeacha,
ríomhphoist, teachtaireachtaí téacs agus teachtaireachtaí labhartha eile.

Ní mór duit fógra 90 lá ar a laghad a fháil faoi athbhreithniú cíosa.
Ciallaíonn sé seo nach féidir an cíos nua a chur i bhfeidhm go dtí 90 lá tar
éis an fógra a eisiúint.

Ní mór don tiarna talún an cíos athbhreithnithe a chur in iúl don BTC ionas
gur féidir leis sonraí clárúcháin na tionóntachta a nuashonrú.

[ Le haghaidh tuilleadh eolais faoin bhfoirm nua athbhreithnithe ar chíos agus
conas é a líonadh amach, féach suíomh gréasáin an RTB.
](https://onestopshop.rtb.ie/news/new-notices-of-rent-review-
from-01-july-2019/)

**Tionónta ag iarraidh athbhreithniú cíosa**

Mar thionnónta, is feidir leat iarraidh ar do thiarna talún an cíos a
athbhreithniú más rud é:

  * Is dóigh leat go bhfuil sé níos mó ná an ráta margaidh reatha don mhaoin nó 
  * Teastaíonn athbhreithniú nua uait agus tá níos mó ná 24 mí caite 

###

##  Ma tá thiarna talún ag ardú an chíosa

###  Ma tá thiarna talún ag ardú an chíosa

Foilsíonn Threshold, an carthanas tithíochta náisiúnta, comhairle
mhionsonraithe ar conas déileáil le méaduithe cíosa. Cuimsíonn a bhileog ar
fhadhbanna a réiteach le linn do thionóntachta (pdf) leideanna maidir le
déileáil le méaduithe cíosa. Is féidir leat dul i dteagmháil le Threshold chun
comhairle a fháil ar do chás ar leith - féach ‘Cá háit a ndéanfaidh mé
iarratas’ thíos '.

Má tá aon díospóid ann maidir leis an méid cíosa atá á bheartú, féadfaidh an
dá thaobh an díospóid a chur ar aghaidh chuig an BTC. Má tá tú ag maíomh go
bhfuil an cíos atá beartaithe níos airde ná ráta an mhargaidh, ba chóir duit
fianaise a sholáthar maidir le rátaí cíosa ar mhaoine comhchosúla sa limistéar
céanna.

Má thug an tiarna talún fógra scríofa bailí duit faoin méadú cíosa, ní mór
duit dul i dteagmháil leis an BTC le do dhíospóid roimh an dáta a thagann an
cíos nua i bhfeidhm nó laistigh de 28 lá ón bhfógra a fháil, cibé acu is
déanaí. Níl aon teorainn ama ann mura bhfuil an fógra bailí.

Ní mór duit leanúint ar aghaidh ag íoc do chíosa go dtí go gcinnfidh an BTC an
cás.

###  Do thionóntaí a chosaint

Is féidir leat dul i dteagmháil le Seirbhís Cosanta Tionóntachta Threshold ar
1800 454 454 chun tacaíocht ghinearálta, comhairle agus abhcóideacht a fháil
maidir le do thionóntacht a chosaint.

Má tá tú ag fáil Forlíonadh Cíosa (nó ag cur isteach air), d'fhéadfadh go
mbeadh solúbthacht i gcásanna ina lorgaíonn tiarnaí talún cíosanna atá níos
airde ná teorainneacha an Fhorlíonta Cíosa. Baineann sé seo le tionóntaí
reatha agus le hiarratasóirí nua ar Fhorlíonadh Cíosa. Breithnítear cúinsí na
dtionóntaí ar bhonn cás ar chás agus méadaítear cíosanna os cionn na
dteorainneacha socraithe mar is cuí. Déan teagmháil leis an oifig áitiúil a
riarann d'Fhorlíonadh Cíosa. Is féidir leis an tSeirbhís um Chosaint
Tionóntachta cabhrú leat iarratas a dhéanamh.

Oibríonn an Roinn Coimirce Sóisialaí, i gcomhar le Threshold, prótacal
speisialta do thionóntaí ar Fhorlíonadh Cíosa i gceantair ina bhfuil
saincheisteanna soláthair an-ghéar - Baile Átha Cliath, Cill Dara, an Mhí,
Cill Mhantáin, Cathair Chorcaí agus an ceantar máguaird, Gaillimh, Maigh Eo
agus Ros Comáin . Déan teagmháil leis an tSeirbhís Cosanta Tionóntachta ar
1800 454 454.

##  Díospóidí faoi arduithe cíosa

Déileálann an BTC le díospóidí idir tiarnaí talún agus tionóntaí. Tá dhá chéim
le próiseas réiteach díospóidí an BTC. Is é atá i gCéim 1 ná idirghabháil
rúnda nó breithniú agus is é Céim 2 achomharc de chinneadh an idirghabhálaí nó
an bhreithneora, ar éisteacht phoiblí é ag Binse Tionóntachta 3-duine.

##  Teagmhálaithe úsáideacha

###  None

21 Bóthar na gCloch  
Baile Átha Cliath 7  
Éire

**Uaireanta Oscailte:** Luan-Aoine 9.30 rn - 5 in

**Teil:** 1800 454 454

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ advice@threshold.ie ](mailto:advice@threshold.ie)

###

Clinic For-rochtana  
Oifig an Chomhairle Contae  
Bóthar an Gharráin  
Baile Bhlainséir  
Contae Átha Cliath

**Uaireanta Oscailte:** Dé Máirt 2 rn - 5 in

**Teil:** (01) 635 3651

###  Threshold

22 Meall Theas  
Corcaigh  
Éire

**Uaireanta Oscailte:** Luan go hAoine: 9 rn go 1 in agus 2 in go 5 in

**Teil:** (021) 427 8848

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ advicecork@threshold.ie ](mailto:advicecork@threshold.ie)

###  Threshold

5 Cnoc na Radharc  
Gaillimh  
Éire  
H91 HC1H

**Uaireanta Oscailte:** Luan-Aoine 9.30 rn - 5 in

**Teil:** (091) 563 080

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ advicegalway@threshold.ie ](mailto:advicegalway@threshold.ie)

###  Seirbhís um Chothabháil Tionóntachtaí

**Uaireanta Oscailte:** Luan go hAoine, 9rn go 9in

**Lóghlao:** 1800 454 454

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ tps@threshold.ie ](mailto:tps@threshold.ie)

###  An Bord um Thionóntachtaí Cónaithe

Bosca PO 47  
Cloich na Coillte,  
Contae Chorcaí  
Éire

**Uaireanta Oscailte:** 9rn go 5in

**Teil:** 0818 303 037 or 01 702 8100

**Facs:** 0818 303 039

**Láithreán Gréasáin:** [ http://www.rtb.ie/ ](http://www.rtb.ie/)

_**Dáta an Leasaithe Deireanaigh:** 30 Samhain 2023 _

[
](https://facebook.com/sharer/sharer.php?u=https://www.citizensinformation.ie/ga/housing/renting-
a-home/tenants-rights-and-responsibilities/rent-increases-in-private-rented-
housing/?utm_source=sharebutton_facebook) [
](https://twitter.com/intent/tweet/?text=Arduithe%20c%C3%ADosa%20i%20dtith%C3%ADocht%20phr%C3%ADomh%C3%A1ideach&url=https://www.citizensinformation.ie/ga/housing/renting-
a-home/tenants-rights-and-responsibilities/rent-increases-in-private-rented-
housing/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/renting-
a-home/tenants-rights-and-responsibilities/rent-increases-in-private-rented-
housing/?utm_source=sharebutton_whatsapp) [
](mailto:?subject=Arduithe%20c%C3%ADosa%20i%20dtith%C3%ADocht%20phr%C3%ADomh%C3%A1ideach&body=https://www.citizensinformation.ie/ga/housing/renting-
a-home/tenants-rights-and-responsibilities/rent-increases-in-private-rented-
housing/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Tithíocht shóisialta ar cíos a athshealbhú_ ](/ga/housing/local-authority-and-social-housing/repossession-of-rented-social-housing/)

Na nósanna imeachta nach mór d’údaráis áitiúla a leanúint sula ndéanann siad
áit chónaithe ar cíos a athshealbhú.

  * [ _Íoschaighdeáin i dtithíocht ar cíos_ ](/ga/housing/renting-a-home/tenants-rights-and-responsibilities/minimum-standards-for-rented-homes/)

Tá dualgas dlíthiúil ar thiarnaí talún a chinntiú go gcomhlíonann a maoin
íoschaighdeáin fhisiciúla.

  * [ _Daingneacht tionachta do thionóntaí príobháideacha_ ](/ga/housing/renting-a-home/landlords-rights-and-responsibilities/types-of-tenancy/)

Tionóntachtaí téarma sheasta agus tréimhsiúla: daingneacht tionachta faoi
Chuid 4 den Acht um Thionóntachtaí Cónaithe 2004.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

