English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Íocaíochtaí Leasa Shóisialaigh le Teaghlaigh agus le Leanaí ](/ga/social-
welfare/families-and-children/) > Na híocaíochtaí do theaghlaigh agus leanaí

#  Na híocaíochtaí do theaghlaigh agus leanaí

  * Eolas 
  * Íocaíochtaí 

##  Eolas

Soláthraíonn an Roinn Coimirce Sóisialaí íocaíochtaí leasa shóisialaigh chun
cúnamh a thabhairt do theaghlaigh agus go háirithe do leanaí. Tá go leor
cineál teaghlach agus is í an aidhm atá leis na híocaíochtaí leasa
shóisialaigh ná tacaíocht a thabhairt dóibh siúd a bhfuil géarghá acu le
cúnamh airgeadais. [ Féach anseo i gcomhair níos mó faisnéise ar an réimse
leathan cearta agus teidlíochtaí do theaghlaigh.
](../../../birth_family_relationships/benefits_and_entitlements_relating_to_birth.ga.html)

##  Íocaíochtaí

Is é [ Sochar Leanaí ](/ga/social-welfare/families-and-children/child-
benefit/) an íocaíocht is coitianta do theaghlaigh le leanaí. Tá tú i dteideal
an íocaíocht sin a fháil nuair atá leanaí cleithiúnacha agat, a shásaíonn na
coinníollacha iomchuí.

**Cuirfear do chúinsí teaghlaigh agus nithe eile san áireamh agus íocaíochtaí
eile á meas, mar shampla an bhfuil do dhóthain ranníocaíochtaí ÁSPC íoctha
agat, an bhfuil tú ar ioncam íseal.**

Ciallaíonn [ Sochar Sláinte agus Sábháilteachta ](/ga/social-welfare/families-
and-children/health-safety-benefit/) íocaíocht do mhná dá ndeonaítear saoire
sláinte agus sábháilteachta agus a bhfuil a ndóthain ranníocaíochtaí ÁSPC acu.
Tugann d'fhostóir saoire sláinte agus sábháilteachta duit nuair nach féidir
leis/léi deireadh a chur le riosca áirithe duitse le linn duit a bheith
torrach, ag tabhairt na cíche nó ag obair i rith na hoíche agus nuair nach
féidir leis/léi dualgas eile saor ó riosca a thabhairt duit.

[ Íoctar Sochar Máithreachais ](/ga/social-welfare/families-and-
children/maternity-benefit/) ar feadh 26 seachtain le mná atá ar saoire
máithreachais óna bhfostaíocht nuair atá méid áirithe ÁPSC ( Árachas
Sóisialach Pá-Choibhneasa) íoctha acu.

Íoctar [ Sochar Uchtála ](/ga/social-welfare/families-and-children/adoptive-
benefit/) ar feadh 24 seachtaine le tuismitheoir linbh uchtaithe. Má tá lánúin
ag uchtáil linbh, is féidir le tuismitheoir amháin iarratas a dhéanamh ar
Shochar Uchtála. Caithfidh tú coinníollacha ranníocaíochta árachais shóisialta
(ÁPSC) áirithe a shásamh ar do thaifead árachais féin.

Íocaíocht nua is ea [ Sochar Atharthachta ](/ga/social-welfare/families-and-
children/paternity-benefit/) a íoctar le daoine atá ar [ shaoire atharthachta
](/ga/employment/employment-rights-and-conditions/leave-and-holidays/parental-
leave/) agus a bhfuil atá méid áirithe ÁPSC íoctha acu.

Is íocaíocht é [ Sochar Tuismitheora ](/ga/social-welfare/families-and-
children/parents-benefit/) a íoctar le daoine atá ar saoire thuismitheora ón
obair agus a íocann méid áirithe ÁSPC. Faigheann gach tuismitheoir íocaíocht 9
seachtaine i gcéad 2 bhliain an linbh tar éis breithe nó uchtála.

Ciallíonn [ Íocaíocht Teaghlaigh Aontuismitheora ](/ga/social-
welfare/families-and-children/one-parent-family-payment/) íocaíocht do mhná
agus fir atá ag tógáil clainne gan páirtí. Ní mór duit tástáil acmhainne agus
an coinníoll gnáthchónaí a shásamh. Má tá tú ag obair, is féidir leat a bheith
i dteideal  Creidmheas Cánach Cúramóra Linbh do Dhuine Singil  . Ní gá duit
Íocaíocht Teaghlaigh Aontuismitheora a fháil chun an chreidiúint chánach seo a
éileamh a fháil.

Socrú speisialta is ea [ socrú idirthréimhseach Liúntas Cuardaitheora Poist
](/ga/social-welfare/unemployed-people/jobseekers-transitional-payment/) faoin
scéim Liúntas Cuardaitheora Poist a bhfuil de chuspóir aige tacú le
tuismitheoirí aonair chun an lucht saothair a iontráil fad a bhíonn leanaí óga
acu. Tá an íocaíocht seo ar fáil do dhaoine nach bhfuil ag comhchónaí agus a
bhfuil a leanbh is óige idir 7 agus 13 bliana d’aois,

Is féidir íocaíocht leasa shóisialaigh a íoc leis an duine atá ag tabhairt
aire do leanbh dílleachta suas go 18 mbliana d'aois nó suas go 22 má tá sé nó
sí in oideachas lánaimseartha. Tá trí íocaíocht dhifriúla ann agus is féidir
le leanbh nó lena gcaomhnóir cáiliú le haghaidh ceann de na híocaíochtaí seo
má tá an bheirt thuismitheoir marbh, nó má tá tuismitheoir amháin marbh nó má
theipeann air / uirthi soláthar a dhéanamh don pháiste agus mura bhfuil an
tuismitheoir eile anaithnid, nó má tá sé tréigthe nó gan é a sholáthar don
leanbh.

Tá sé mar aidhm ag an [ Scéim Díbhinne Teaghlaigh um Fhilleadh ar Obair
](/ga/social-welfare/families-and-children/back-to-work-family-dividend/)
cabhrú le teaghlaigh bogadh ó leas sóisialta go fostaíocht. Tugann sé
tacaíocht airgeadais do dhaoine a bhfuil leanaí cáilithe acu a théann i
bhfostaíocht nó i bhféinfhostaíocht agus mar thoradh air sin stopann siad ag
éileamh íocaíocht cuardaitheora poist nó íocaíocht theaghlaigh

Is í aidhm an  Liúntas Éadaí agus Coisbhirt don Scoilbhliain Nua  ná cúnamh a
thabhairt éide scoile agus coisbhirt a cheannach do leanaí ag freastal ar
scoil in Éirinn. Feidhmíonn an scéim seo ó 1 Meitheamh go dtí 30 Meán Fómhair
gach bliain. Le cáiliú, caithfidh meánioncam do theaghlaigh a bheith faoi bhun
méid áirithe nó caithfidh íocaíochtaí áirithe leasa sóisialaigh a bheith agat.

Is íocaíocht é [ Íocaíocht Banchéile Thréigthe ](/ga/social-welfare/families-
and-children/deserted-wife-s-payments/) do mhná atá tréigthe ag a bhfear céile
agus nach bhfuil aon leanaí cleithiúnacha acu. Dúnadh an scéim seo d'iarratais
nua in Eanáir 1997.

_**Dáta an Leasaithe Deireanaigh:** 7 Lúnasa 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/families-and-children/payments-to-families-and-
children/?utm_source=sharebutton_facebook) [
](https://twitter.com/intent/tweet/?text=Na%20h%C3%ADoca%C3%ADochta%C3%AD%20do%20theaghlaigh%20agus%20leana%C3%AD&url=https://www.citizensinformation.ie/ga/social-
welfare/families-and-children/payments-to-families-and-
children/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/families-and-children/payments-to-families-and-
children/?utm_source=sharebutton_whatsapp) [
](mailto:?subject=Na%20h%C3%ADoca%C3%ADochta%C3%AD%20do%20theaghlaigh%20agus%20leana%C3%AD&body=https://www.citizensinformation.ie/ga/social-
welfare/families-and-children/payments-to-families-and-
children/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Sochair agus teidlíochtaí a bhaineann le bhreith_ ](/ga/birth-family-relationships/after-your-baby-is-born/benefits-and-entitlements-relating-to-birth/)

Tá réimse sochair leasa shóisialaigh agus teidlíochtaí fostaíochta ar fáil
chun tacú le mná atá ag iompar clainne. Is féidir leat léamh faoi anseo.
breith clainne máithreachas sochair

  * [ _Cearta cónaithe saoránaigh AE/LEE agus a dteaghlaigh in Éirinn_ ](/ga/moving-country/moving-to-ireland/rights-of-residence-in-ireland/residence-rights-eu-national/)

Tá an ceart ag náisiúnaigh an LEE taisteal go hÉirinn agus ní theastaíonn
ceadúnas cónaithe uathu chun fanacht anseo. Tá srianta áirithe, áfach, ar na
cearta seo - faigh tuilleadh eolais.

  * [ _Íocaíochtaí leasa shóisialaigh agus an deontas mac léinn_ ](/ga/social-welfare/back-to-education/social-welfare-payments-and-the-student-grant/)

Faisnéis faoi íocaíocht leasa shóisialaigh, an BTEA agus an deontas mac léinn
a éileamh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

