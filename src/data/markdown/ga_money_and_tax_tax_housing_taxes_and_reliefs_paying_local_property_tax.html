English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cánacha agus faoisimh a bhaineann le
tithíochta ](/ga/money-and-tax/tax/housing-taxes-and-reliefs/) > An Cháin
Mhaoine Áitiúil (CMÁ) a Íoc

#  An Cháin Mhaoine Áitiúil (CMÁ) a Íoc

  * Réamhrá 
  * Do Cháin Mhaoine Áitiúil a íoc 
  * Íocaíocht singil a dhéanamh 
  * Íoc i dtráthchodanna 
  * Dátaí íocaíochta 
  * Riaráistí CMÁ a íoc 
  * Cá ndéanfaidh mé iarratas? 
  * Cá háit a ndéanfaidh mé iarratas 

##  Réamhrá

Féadfaidh tú do Cháin Mhaoine Áitiúil (CMÁ) a íoc in aon íocaíocht amháin nó
is féidir leat í a íoc i dtráthchodanna comhionann i rith na bliana. Is féidir
leat do mhodh íocaíochta a athrú ag aon tráth i rith na bliana trí iarraidh a
sheoladh chuig na Coimisinéirí Ioncaim.

Mínítear ar an leathanach seo conas an CMÁ a íoc. Chun teacht ar eolas ar cé
ar gá dóibh an CMÁ a íoc, cé mhéid a chosnaíonn sé, agus conas tuairisceán a
dhéanamh, is féidir leat níos mó a léamh faoin gCáin Mhaoine Áitiúil (CMÁ)
anseo.

Féadfaidh tú íocaíocht do CMÁ a iarchur má shásaíonn tú coinníollacha áirithe.

Má d’íoc tú CMÁ in 2022 trí mhodh íocaíochta leantaí, cosúil le dochar
díreach, leanfar leis an íocaíocht a dhéanamh in 2023 mura roghnaíonn tú
bealach éagsúil le híoc. I measc na modhanna leantacha, tá asbhaintí CMÁ ó do
thuarastal, pinsean nó íocaíocht coimirce sóisialaí. Má d’athraigh tú banc,
b’fhéidir go mbeidh ort do dhochar díreach a nuashonrú.

Má d’íoc tú CMÁ in 2022 trí shaghas íocaíochta nach ndéantar arís go
huathoibríoch, tá ort a roghnú conas ba mhaith leat CMÁ a íoc don bhliain
2023. Is féidir leat seo a dhéanamh i do thaifead réadmhaoine de chuid na
gCoimisinéirí Ioncaim.

Ba cheart duit do mhodh íocaíochta a dheimhniú leis na Coimisinéirí Ioncaim
faoi:

  * an 2 Nollaig 2022, má roghnaíonn tú leis na híocaíochtaí a scaipeadh i rith na bliana 
  * an 12 Eanáir 2023, má roghnaíonn tú íoc trí íocaíocht amháin 

Mura raibh do réadmhaoin faoi dhliteanas CMÁ a íoc an 1 Samhain 2021 ach má
bhíonn sí faoi dhliteanas an 1 Samhain 2022, tá ort tuairisceán CMÁ a sheoladh
faoin 2 Nollaig 2022.

Má theastaíonn cabhair uait, is féidir leat teagmháil a dhéanamh leis an líne
chabhrach CMÁ. Is féidir leat ceisteanna a sheoladh ar aghaidh freisin trí
M’Fhiosrúcháin.

##  Do Cháin Mhaoine Áitiúil a íoc

Le do CMÁ a íoc, teastóidh d’Aitheantas agus d’Uimhir Aitheantais Phearsanta
Réadmhaoine uait, a dtiocfaidh tú orthu ar aon chomhfhreagras CMÁ a fuair tú ó
na Coimisinéirí Ioncaim.

Mura bhfuil Aitheantas agus Uimhir Aitheantais Phearsanta do Réadmhaoine agat,
is féidir leat úsáid a bhaint as an tseirbhís ar líne CMÁ le hiad a iarraidh.

Féadfaidh tú a roghnú do CMÁ a íoc:

  * Go hiomlán in aon íocaíocht amháin, nó 
  * Trí roinnt íocaíochtaí 

Bíonn modhanna íocaíochta éagsúla ar fáil don dá rogha.

##  Íocaíocht singil a dhéanamh

Is féidir leat do CMÁ a íoc ina iomláine trí:

  * Cárta creidmheasa/dochair: Tá an rogha seo ar fáil ar líne. Tabhair faoi deara, má íocann tú trí chárta dochair nó creidmheasa, déanfar an íocaíocht a phróiseáil láithreach. 
  * Treoir Dochair Bhliantúil (TDB): Faoi threoir dochair shingil, féadfaidh tú do bhanc nó institiúid airgeadais a údarú chun an méid den CMÁ atá le híoc a íoc leis na Coimisinéirí Ioncaim. Baintear an íocaíocht iomlán ó do chuntas bainc ar dháta a roghnaíonn tú, a fhaide leis an 21 Márta 2023. Tabharfar do TDB anonn gach bliain murach go n-athraíonn tú do rogha íocaíochta ar líne nó má dhéanann tú teagmháil leis na Coimisinéirí Ioncaim. 
  * Íocaíochtaí airgid thirim: is féidir leat íoc go hiomlán le hairgead tirim trí Sholáthraí Seirbhíse Íocaíochta faofa, a fhaide leis an 12 Eanáir 2023. Is gnách go ngearrtar muirear idirbhirt. Is féidir leat amharc ar Sholáthraithe Seirbhíse Íocaíochta agus ar a dtáillí. 

##  Íoc i dtráthchodanna

Féadfaidh tú do CMÁ a íoc trí íocaíochtaí rialta a leatar ar fud na bliana. Is
féidir leat na tráthchodanna a íoc trí:

  * Dochar díreach míosúil. 
  * Íocaíochtaí airgid thirim míosúla nó seachtainiúla trí Sholáthraí Seirbhíse Íocaíochta faofa. 
  * Asbhaint ag an bhfoinse. Is féidir íocaíochtaí a asbhaint ó do phá nó do phinsean gairme. Is féidir CMÁ a asbhaint freisin ó íocaíochtaí atá á bhfáil agat ón Roinn Coimirce Sóisialaí (an RCS) nó ón Roinn Talmhaíochta, Bia agus Mara (an RTBM). 

Is féidir leat do mhodh íocaíochta a athrú ag aon tráth i rith na bliana.
Teagmháil a dhéanamh le hAonad CMÁ na gCoimisinéirí Ioncaim.

###  Dochar díreach

Má roghnaíonn tú dochar díreach míosúil a shocrú, is gá duit seo a dhéanamh ar
líne trí úsáid a bhaint as an tseirbhís ar líne CMÁ.

Tabharfar do dhochar díreach míosúil do CMÁ anonn gach bliain murach go
n-athraíonn tú do rogha íocaíochta ar líne nó má dhéanann tú teagmháil leis na
Coimisinéirí Ioncaim.

###  Íocaíochtaí airgid thirim trí Sholáthraí Seirbhíse Íocaíochta faofa

Is féidir leat do CMÁ a íoc le hairgead tirim:

  * Trí íocaíocht amháin faoin 12 Eanáir 2023, nó 
  * Trí íocaíochtaí rialta gach seachtain nó mí i gcaitheamh na bliana, má roghnaíonn tú an rogha seo faoin 2 Nollaig 2022 

Is féidir leat an rogha seo a roghnú trí moChúrsaí, ROS nó an tseirbhís CMÁ ar
líne.

Is féidir leat amharc ar eolas faoi na Soláthraithe Seirbhíse Íocaíochta faofa
airgid thirim agus na táillí idirbhirt a ghearrann siad.

###  Asbhaint ó do phá nó ó íocaíochtaí a fhaigheann tú

Féadfaidh tú a roghnú go n-asbhainfear do CMÁ go díreach ó:

  * Do thuarastal, pá nó pinsean gairme 
  * Íocaíochtaí ón Roinn Coimirce Sóisialaí 
  * Íocaíochtaí a dhéanann an Roinn Talmhaíochta, Bia agus Mara (má tá uimhir thréada agat) 

Tugtar asbhaint ag an bhfoinse air seo. Amhairc ar an liosta íocaíochtaí is
féidir leat a úsáid le CMÁ a íoc trí asbhaint ag an bhfoinse.

Leatar na hasbhaintí go cothrom i measc líon na n-íocaíochtaí a fhaigheann tú
i rith na bliana.

Ní asbhainfidh an Roinn Coimirce Sóisialaí CMÁ ach ón méid sin de d’íocaíocht
atá os cionn €218. Mura leor sin le do CMÁ a íoc, beidh ort modh íocaíochta
eile a úsáid i rith na bliana leis na híocaíochtaí breise a dhéanamh.

Is féidir leat a roghnú íoc trí asbhaint ag an bhfoinse trí úsáid a bhaint as
an tseirbhís CMÁ ar líne.

##  Dátaí íocaíochta

Tá roinnt bealaí ann le do CMÁ 2023 a íoc ina iomláine in aon íocaíocht
amháin.

Modhanna íocaíochta singi  |  An dáta is déanaí chun íocaíocht a dhéanamh  |  Breis Sonraí   
---|---|---  
Cárta dochair nó cárta creidmheasa  |  An 12 Eanáir 2023  |  Má íocann tú trí chárta dochair nó creidmheasa, déanfar an asbhaint an lá a dhéantar an t-idirbheart ar líne.   
Íocaíocht airgid thirim singil trí sholáthraí seirbhíse.  |  An 12 Eanáir 2023  |  Íocaíochtaí airgid thirim nó cárta dochair nó creidmheasa trí sholáthraithe seirbhíse áirithe íocaíochta. Is gnách go ngearrtar muirear idirbhirt.   
Treoir Dochair Bhliantúil (TDB)  |  Asbhaintear íocaíocht a fhaide leis an 21 Márta 2023  |  Bainfear an méid seo de do chuntas bainc in aon asbhaint amháin an 21 Márta 2023 agus íoctar go díreach é leis na Coimisinéirí Ioncaim. Is féidir leat dáta níos luaithe a roghnú más fearr leat.   
  
Tá roinnt bealaí ann le do CMÁ a íoc i dtráthchodanna. Is féidir leat do mhodh
íocaíochta a athrú ag aon tráth i rith na bliana 2023 trí theagmháil a
dhéanamh leis na Coimisinéirí Ioncaim.

Modhanna íocaíochta céimnithe  |  Dáta tosaithe na híocaíochta  |  Breis sonraí   
---|---|---  
Dochar díreach míosúil  |  An 15 Eanáir 2023  |  Asbhaintear an íocaíocht ó do chuntas reatha an 15ú lá i ngach mí ón 15 Eanáir go dtí an 15 Nollaig 2023.   
Asbhaint ag an bhfoinse ó thuarastal nó pinsean gairme  |  An chéad lá pá in 2023  |  Leatar na híocaíochtaí CMÁ go cothrom i rith 2023.   
Asbhaint ag an bhfoinse ó íocaíochtaí áirithe leasa shóisialaigh a dhéanann an RCS  |  An chéad íocaíocht ón RCS in 2023  |  Asbhaintear íocaíochtaí ón RCS i gcaitheamh 50 seachtain den bhliain.   
Asbhaint ag an bhfoinse ó íocaíochtaí áirithe scéime a dhéanann an RTBM le feirmeoirí  |  An chéad íocaíocht ón RTBM in 2023  |  Asbhaintear CMÁ ó íocaíochtaí ón RTBM in 2023.   
Íocaíochtaí airgid thirim tríd na soláthraithe seirbhíse íocaíochta faofa  |  Eanáir 2023  |  Is féidir leat íocaíochtaí a dhéanamh gach seachtain nó gach mí in 2023. Is féidir na Coimisinéirí Ioncaim a chur ar an eolas ar cé chomh minic is mian leat íocaíochtaí a dhéanamh nuair a dheimhníonn tú do mhodh íocaíochta.   
  
##  Riaráistí CMÁ a íoc

Murar thuairiscigh tú Tuairisceán CMÁ nó murar íoc tú do CMÁ do na blianta ó
2013 go 2021, ba cheart duit é a íoc agus a thuairisciú a luaithe agus is
féidir. Mura n-íocann tú na suimeanna nár íocadh go fóill, déanfaidh na
Coimisinéirí Ioncaim teagmháil leat agus cuirfidh siad ar an eolas thú ar an
mbealach a bheartaíonn siad an fiachas a aisghabháil. Is féidir níos mó a
léamh faoi riaráistí CMÁ a íoc do na blianta ó 2013 go 2021.

Déanfaidh na Coimisinéirí Ioncaim riaráistí an Mhuirir Theaghlaigh a
aisghabháil freisin (a bhailítear anois tríd an gcóras CMÁ).

I measc na modhanna bailithe, tá an méid seo a leanas ar fáil:

  * Asbhaint éigeantach ó do thuarastal, do phá nó do phinsean gairme 
  * Do chuntas bainc a astú (ciallaíonn seo airgead a ghlacadh gan do thoiliú trí úsáid a bhaint as ordú astaithe) 
  * An fiachas a chur faoi bhráid sirriam nó aturnae lena bhailiú 
  * Aisíocaíochtaí cánach eile a shiarchoinneáil mar íocaíocht in aghaidh CMÁ atá le híoc 

Má tá tú féinfhostaithe agus má theip ort do CMÁ a íoc nó má tá riaráistí
Muirir Teaghlaigh agat, ní eiseoidh na Coimisinéirí Ioncaim deimhniú imréitigh
cánach duit.

Léigh eolas breise ó na Coimisinéirí Ioncaim ar riaráistí an Mhuirir
Theaghlaigh agus eolas ar an méid a tharlaíonn mura sásaíonn tú d’oibleagáidí
CMÁ.

Is féidir leat logáil isteach go dtí an córas CMÁ ar líne le hamharc ar do
thaifead Cáin Mhaoine Áitiúil agus riaráistí a íoc (trí úsáid a bhaint as
d’uimhir PSP, Aitheantas agus Uimhir Aitheantais Phearsanta do Réadmhaoine).

##  Cá ndéanfaidh mé iarratas?

Is féidir leat Cáin Mhaoine Áitiúil a rochtain ar líne freisin trí
moChúrsaí,ROS agus córas ar líne CMÁ na gCoimisinéirí Ioncaim.

Má theastaíonn cabhair uait, is féidir leat teagmháil a dhéanamh leis an líne
chabhrach CMÁ. Is féidir leat ceisteanna a sheoladh ar aghaidh freisin trí
M’Fhiosrúcháin.

###  Na Coimisinéirí Ioncaim

An Brainse Cáin Mhaoine Áitiúil (CMÁ)

Bosca Poist 1

Luimneach

Éire

Guthán: +353 (0) 1 738 3626

Leathanach Baile: https://www.revenue.ie/en/contact-us/customer-service-
contact/local-property-tax-lpt.aspx

##  Cá háit a ndéanfaidh mé iarratas

###  Na Coimisinéirí Ioncaim

Brainse Cáin Mhaoine Áitiúil (CMÁ)

Bosca Poist 1  
Luimneach

**Teil:** +353 (0) 1 738 3626

**Láithreán Gréasáin:** [ https://www.revenue.ie/en/contact-us/customer-
service-contact/lpt-vht.aspx ](https://www.revenue.ie/en/contact-us/customer-
service-contact/lpt-vht.aspx)

_**Dáta an Leasaithe Deireanaigh:** 17 Aibreán 2023 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/housing-taxes-and-reliefs/paying-local-property-
tax/?utm_source=sharebutton_facebook) [
](https://twitter.com/intent/tweet/?text=An%20Ch%C3%A1in%20Mhaoine%20%C3%81iti%C3%BAil%20%28CM%C3%81%29%20a%20%C3%8Doc&url=https://www.citizensinformation.ie/ga/money-
and-tax/tax/housing-taxes-and-reliefs/paying-local-property-
tax/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/housing-taxes-and-reliefs/paying-local-property-
tax/?utm_source=sharebutton_whatsapp) [
](mailto:?subject=An%20Ch%C3%A1in%20Mhaoine%20%C3%81iti%C3%BAil%20%28CM%C3%81%29%20a%20%C3%8Doc&body=https://www.citizensinformation.ie/ga/money-
and-tax/tax/housing-taxes-and-reliefs/paying-local-property-
tax/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Maoin a luacháil le haghaidh Cánach Maoine Áitiúil_ ](/ga/money-and-tax/tax/housing-taxes-and-reliefs/valuing-property-for-lpt/)

Is cáin féinmheasúnaithe í an Cháin Mhaoine Áitiúil. Tá uirlisí agus foinsí
faisnéise ann ar féidir leat a úsáid chun cabhrú leat luach do réadmhaoine
cónaithe a mheas.

  * [ _Íocaíocht na Cánach Maoine Áitiúla a Iarchur_ ](/ga/money-and-tax/tax/housing-taxes-and-reliefs/deferring-local-property-tax/)

Cáin atá sa Cháin Mhaoine Áitiúil atá le híoc ar mhaoin chónaithe. Tugtar
faisnéis sa cháipéis seo faoi na daoine a cháilíonn d’iarchur agus conas
íocaíocht na cánach a iarchur.

  * [ _Cáin Mhaoine Áitiúil (CMÁ)_ ](/ga/money-and-tax/tax/housing-taxes-and-reliefs/local-property-tax/)

Tá an Cháin Mhaoine Áitiúil (CMÁ) le híoc ar mhaoin chónaithe. Bailíonn na
Coimisinéirí Ioncaim í.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

