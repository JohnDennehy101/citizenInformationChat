English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Cúramóirí ](/ga/social-welfare/carers/) > Na híocaíochtaí do chúramóirí

#  Na híocaíochtaí do chúramóirí

  * Eolas 
  * Tuilleadh eolais 

##  Eolas

D'fhéadfadh go mbeadh cúramóirí i dteideal tacaíochtaí éagsúla a fháil ón
Roinn Coimirce Sóisialaí. Má dhéanann tú cúram baile de dhuine fásta nó leanbh
atá faoi mhíchumas, d'fhéadfá cáiliú chun íocaíocht cúramóra a fháil. Tá dhá
phríomhíocaíocht leasa shóisialaigh ann do chúramóirí atá ag tabhairt aire
lánaimseartha do dhuine agus is iad sin Liúntas Cúramóra agus Sochar Cúramóra.
D'fhéadfá a bheith i dteideal an Deontas Cúraim Faoisimh bliantúil a fháil
chomh maith.

Is íocaíocht ghearrtéarmach é an [ Sochar Cúramaí ](/ga/social-
welfare/carers/carers-benefit/) . Íoctar é ar feadh suas le 24 mí le daoine a
fhágann an fórsa saothair chun cúram lánaimseartha a dhéanamh de dhuine a
bhfuil cúnamh agus aire lánaimseartha de dhíth air/uirthi. Tar éis bliain
amháin oibre, tá sé de rogha ag fostaithe [ Saoire Chúramóra
](/ga/employment/employment-rights-and-conditions/leave-and-holidays/carers-
leave/) gan pá a thógáil chun cúram lánaimseartha a thabhairt do dhuine atá i
ngátar cúraim agus d'fhéadfadh sé/sí bheith i dteideal an Sochar Cúramóra a
fháil i rith na tréimhse seo. Íoctar Sochar Cúramóra do gach duine a bhfuil tú
ag tabhairt aire dóibh. Mura gcáilíonn tú le haghaidh Sochar Cúramóra,
d'fhéadfá cáiliú chun Liúntas Cúramóra a fháil.

Is íocaíocht é an  Liúntas Cúramóra  do dhaoine a dhéanann cúram ar bhonn
lánaimseartha de dhuine atá i ngátar cúraim agus a bheidh i ngátar cúraim ar
feadh 12 mhí ar a laghad. Ní mór duit tástáil acmhainne agus an coinníoll
gháthchónaí a shásamh. Má fhaigheann tú íocaíochtaí leasa sóisialta áirithe
agus tá cúram lán-aimseartha á sholáthar agat do dhuine eile, is féidir leat
do phríomhíocaíocht leasa sóisialta a choinneáil agus [ Liúntas Cúramóra
leath-ráta ](/ga/social-welfare/carers/half-rate-carers-allowance/) a fháil
chomh maith.

Nuair atá an duine atá faoi chúram faoi 16 bliana d'aois caithfidh go bhfuil
Liúntas Cúram Baile á íoc ar a shon/son sula mbeidh sé/sí incháilithe do
Liúntas Cúramóra. Má fhaigheann tú Liúntas Cúramóra tá tú i dteideal [ Pas
Saorthaistil ](/ga/social-welfare/extra-social-welfare-benefits/free-travel/)
a fháil.

Íocaíocht mhíosúil é [ Liúntas Cúram Baile ](/ga/social-welfare/disability-
and-illness/domiciliary-care-allowance/) a dhéantar le cúramóir linbh a bhfuil
míchumas trom air agus a bhfuil ina chónaí sa bhaile. Nuair a bheidh an 16
bliana slán ag do pháiste, féadann sé/sí a bheith incháilithe do Liúntas
Míchumais. Má tá tú ag tabhairt cúraim agus aire ar bhonn lánaimseartha dó/di
leanfar den íocaíocht cúramóra a íoc leat.

Is íocaíocht bhliantúil é an [ Deontas Cúraim Faoisimh ](/ga/social-
welfare/carers/carers-support-grant/) . Íoctar é le cúramóirí atá 16 bliana
d'aois nó mó agus a thugann aire ar bhonn lánaimseartha ar feadh 6 mhí ar a
laghad in aghaidh na bliana. Ní mór an chéad Déardaoin i Meitheamh a chur san
áireamh sa tréimhse seo áfach. Tá sé de rogha agat dul i mbun fostaíochta
lasmuigh den teach ar feadh roinnt uaireanta in aghaidh na seachtaine. Íoctar
an Deontas Cúraim Faoisimh do gach duine atá faoi chúram. Má fhaigheann tú
Liúntas Cúramóra nó Sochar Cúramóra, ní gá iarratas a chur isteach do
Dheontas, íocfar é go huathoibríoch i Meitheamh. Má tá Liúntas Cúram Baile
agat, íocann Feidhmeannacht na Seirbhíse Sláinte an deontas. Tugann [ Cúram
Faoisimh
](/health/health_services_for_people_with_disabilities/respite_care.html)
seans don chúramóir saoire a ghabháil ón gcúram atá a thabhairt aige/aici.

Faoin [ Scéim Déantóirí Baile ](/ga/social-welfare/irish-social-welfare-
system/social-insurance-prsi/homemakers-scheme/) , má fhágann tú an fórsa
saothair chun cúram lánaimseartha a thabhairt do leanbh faoi 12 bhliain
d'aois, do leanbh míchumasaithe nó do dhuine fásta, féadfaidh tú a chur faoi
deara go ndéanfar neamhshuim de na blianta sin nuair atá an meánlíon bliantúil
á ríomh chun críche Pinsin Seanaoise (Ranníocach).

Má tá tú ag tabhairt aire do leanbh cleithiúnach féadann tú a bheith i
dteideal [ Creidiúint Chánach Cúramóra Baile
](http://www.revenue.ie/en/tax/it/leaflets/it18.pdf) . Má fhostaíonn tú
cúramóir, féadann tú a bheith i dteideal l [ iúntas cánach i gcomhair cúramóir
a fhostú do dhuine míchumasaithe
](http://www.revenue.ie/en/tax/it/leaflets/it47.pdf) .

##  Tuilleadh eolais

Cuireann roinnt eagraíochtaí tacaíocht agus comhairle ar fáil do chúramóirí.

###  Family Carers Ireland

Market Square  
Tullamore  
Offaly  
Ireland

**Teil:** (057) 932 2920 and 1800 24 07 24

**Láithreán Gréasáin:** [ http://www.familycarers.ie
](http://www.familycarers.ie)

**Láithreán Gréasáin:** [ https://www.familycarers.ie/find-us/get-support
](https://www.familycarers.ie/find-us/get-support)

**R-phost:** [ info@familycarers.ie ](mailto:info@familycarers.ie)

_**Dáta an Leasaithe Deireanaigh:** 14 Eanáir 2020 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/carers/payments-to-carers/?utm_source=sharebutton_facebook) [
](https://twitter.com/intent/tweet/?text=Na%20h%C3%ADoca%C3%ADochta%C3%AD%20do%20ch%C3%BAram%C3%B3ir%C3%AD&url=https://www.citizensinformation.ie/ga/social-
welfare/carers/payments-to-carers/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/carers/payments-to-carers/?utm_source=sharebutton_whatsapp) [
](mailto:?subject=Na%20h%C3%ADoca%C3%ADochta%C3%AD%20do%20ch%C3%BAram%C3%B3ir%C3%AD&body=https://www.citizensinformation.ie/ga/social-
welfare/carers/payments-to-carers/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Sosanna agus cúram faoisimh do chúramóirí_ ](/ga/health/health-services/health-services-for-people-with-disabilities/respite-care/)

Tá cur síos sa cháipéis seo ar Chúram Faoisimh, is féidir cúram le teaghlach
eile nó in institiúid a bheith i gceist do dhuine faoi mhíchumas le deis a
thabhairt don chúramóir sos beag, saoire nó scíth a thógáil.

  * [ _Na híocaíochtaí do theaghlaigh agus leanaí_ ](/ga/social-welfare/families-and-children/payments-to-families-and-children/)

Tá cur síos anseo ar na sochair leasa shóisialaigh ata ar fáil do theaghlaigh
agus leanaí.

  * [ _Seicliosta do chúramóirí_ ](/ga/birth-family-relationships/older-people/checklist-carers/)

Naisc thapa le teidlíochtaí agus íocaíochtaí do chúramóirí

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

