English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Míchumas agus Tinneas ](/ga/social-welfare/disability-and-illness/) > Sochar
Breoiteachta

#  Sochar Breoiteachta

  * Cad é Sochar Breoiteachta? 
  * Athruithe ar an Sochar Breoiteachta ó Eanáir 2024 ar aghaidh 
  * COVID-19 agus Sochar Breoiteachta 
  * Conas cáiliú do Shochar Breoiteachta 
  * Cé chomh fada a íoctar Sochar Breoiteachta? 
  * Obair agus Sochar Breoiteachta 
  * Sochar Breoiteachta agus íocaíochtaí leasa shóisialaigh eile 
  * Cé mhéid Sochar Breoiteachta a íocfar liom? 
  * Conas iarratas a dhéanamh ar Shochar Breoiteachta 
  * Conas d’éileamh a dhúnadh 
  * Sonraí teagmhála don Sochar Breoiteachta 

##  Cad é Sochar Breoiteachta?

Íocaíocht sheachtainiúil é Sochar Breoiteachta a d’fhéadfaí a íoc leat mura
féidir leat oibriú mar gheall go bhfuil tú breoite nó tinn.

Caithfidh tú na coinníollacha árachais shóisialaigh (ÁSPC) a shásamh – féach
‘Conas cáiliú do Shochar Breoiteachta’ thíos.

Ba cheart duit iarratas a dhéanamh i gcónaí ar Shochar Breoiteachta má
dheimhnítear ó thaobh cúrsaí leighis de nach bhfuil tú inniúil chun oibre. Fiú
mura gcáilíonn tú don íocaíocht sheachtainiúil, b’fhéidir go bhfaighidh tú
ranníocaíochtaí curtha do shochar ÁSPC ar féidir leo cabhrú leat cáiliú
d’íocaíochtaí leasa shóisialaigh amach anseo.

Mura gcáilíonn tú do Shochar Breoiteachta nó fad a bhíonn tú ag feitheamh go
ndéanfar cinneadh faoi d’éileamh ar Shochar Breoiteachta, b’fhéidir go
bhfaighidh tú Liúntas Leasa Forlíontach.

Is féidir Sochar Breoiteachta a íoc thar lear i roinnt cásanna. Is féidir leat
teacht ar níos mó eolais faoi na rialacha maidir le Sochar Breoiteachta a
fháil thar lear.

####  Employer policy on sick pay and Illness Benefit

Cibé acu má íocann nó mura n-íocann d’fhostóir thú fad a bhíonn tú as láthair
ón obair mar gheall ar bhreoiteacht, ba cheart duit cur isteach ar Shochar
Breoiteachta

Níl Sochar Breoiteachta ceangailte le beartas pá saoire bhreoiteachta
d’fhostóra. Má fhaigheann tú pá breoiteachta ón obair agus Sochar
Breoiteachta, áfach, ba cheart duit fiafraí de d’fhostóir an bhfuil aon
socruithe i bhfeidhm dó seo.

##  Athruithe ar an Sochar Breoiteachta ó Eanáir 2024 ar aghaidh

Ón 1 Eanáir 2024, méadaíodh Pá Breoiteachta Reachtúil (SSP) ó 3 go 5 lá sa
bhliain. Ní féidir leat Sochar Breoiteachta a fháil ar na laethanta a
fhaigheann tú SSP.

Más lú ná 5 lá do chéad bhreoiteacht in 2024 agus má cháilíonn tú do Phá
Breoiteachta Reachtúil, ní gá duit iarratas a dhéanamh ar Shochar
Breoiteachta. I gcás tinnis a mhaireann níos mó ná 5 lá, tosaíonn an Sochar
Breoiteachta ó lá 6.

Má úsáideann tú do 5 lá de SSP in 2024 agus má éiríonn tú tinn arís sa bhliain
chéanna, gheobhaidh tú Sochar Breoiteachta ón 4ú lá de do bhreoiteacht, arb é
sin tar éis na 3 lá feithimh de ghnáth.

See [ examples of how SSP affects Illness Benefit
](https://www.gov.ie/en/publication/8c924-illness-benefit-and-statutory-sick-
leave-in-2024/#examples) on gov.ie.

##  COVID-19 agus Sochar Breoiteachta

Cuireadh deireadh le Sochar Breoiteachta Breisithe COVID-19 Dé hAoine, an 30
Meán Fómhair 2022. Tar éis an 30 Meán Fómhair 2022, má mholtar duit féin-aonrú
mar gheall ar COVID-19 agus má tá teastas leighis agat ó do dhochtúir
teaghlaigh, is féidir leat iarratas a dhéanamh ar ghnáth-Sochar Breoiteachta.

##  Conas cáiliú do Shochar Breoiteachta

Chun cáiliú do Shochar Breoiteachta, caithfidh tú coinníollacha a shásamh:

  * Bí faoi aois an phinsin 
  * Deimhniú leighis a bheith agat ó dhochtúir leighis (DG) a thugann le fios nach bhfuil tú inniúil chun oibre. 
  * Dóthain ranníocaíochtaí árachais shóisialaigh (ÁSPC) a bheith íoctha agat – féach thíos. 
  * Iarratas a dhéanamh laistigh de 6 seachtaine tar éis gur tháinig breoiteacht ort 

Ní dhéantar aon íocaíocht do na 3 lá breoiteachta. Tugtar ‘laethanta feithimh’
ar na laethanta seo (Ní chuirtear an Domhnach san áireamh mar lá feithimh). Ní
bhíonn aon laethanta feithimh i gceist má bhí íocaíochtaí leasa shóisialaigh
áirithe eile á bhfáil agat laistigh de 3 lá ó thosaigh do bhreoiteacht.

**Aois pinsin**

Má dhéanann tú éileamh ar do Phinsean Stáit (Ranníocach) a chur siar go dtí
tar éis 66 bliana d’aois agus má chomhlíonann tú coinníollacha an tSochair
Bhreoiteachta, féadfaidh tú Sochar Breoiteachta a éileamh suas go dtí 70
bliain d’aois. Ní bhfaighidh tú ranníocaíochtaí agus tú ar Shochar
Breoiteachta tar éis 66 bliana d’aois.

###  Ranníocaíochtaí árachais sóisialta (ÁSPC)

Chun cáiliú do Shochar Breoiteachta, caithfidh tú 2 choinníollach maidir le
hárachas sóisialach (ÁSPC) a shásamh:

Caithfidh go bhfuil ar a laghad 104 seachtain de ranníocaíochtaí árachais
shóisialaigh íoctha agat ó thosaigh tú ag oibriú i dtosach

**agus**

Caithfidh gur íoc tú nó gur chuir tú do shochar ar a laghad 39 seachtain de
ranníocaíochtaí ÁSPC sa bhliain chánach ábhartha, agus ranníocaíochtaí íoctha
a bheith i gceist le 13 cinn díobh. Mura bhfuil 13 ranníocaíocht íoctha agat
sa bhliain chánach ábhartha, is féidir 13 ranníocaíocht íoctha i gceann de na
blianta cánach seo a leanas a úsáid ina ionad sin:

  * Cibé ceann den dá bhliain chánach roimh an mbliain chánach ábhartha 
  * An bhliain chánach dheireanach iomlán (an bhliain roimh an mbliain ina dtosaítear d’éileamh ar Shochar Breoiteachta) 
  * An bhliain chánach reatha 

**nó**

26 seachtain de ranníocaíochtaí ÁSPC a bheith íoctha agat sa bhliain chánach
ábhartha agus 26 seachtain de ranníocaíochtaí ÁSPC a bheith íoctha agat sa
bhliain chánach díreach roimh an mbliain chánach ábhartha

Is í an bhliain chánach ábhartha an dara bliain iomlán dheireanach roimh an
mbliain ina dtosaítear d’éileamh ar Shochar Breoiteachta.

  * Mar shampla, má thosaíonn d’éileamh ar Shochar Breoiteachta in 2024, is é 2022 an bhliain chánach ábhartha. 
  * Ní chuirtear ach ranníocaíochtaí ÁSPC a íocadh ag Aicme A, E, H agus P san áireamh i dtreo Sochar Breoiteachta. 
  * Má bhí Liúntas Cuardaitheora Poist fadtéarmach, Pinsean Easláine, Liúntas Cúramóra nó Sochar Cúramóra á fháil agat díreach sular chuir tú isteach ar Shochar Breoiteachta, ní gá gur íoc tú 13 ranníocaíocht. 

Chun cabhrú leat cáiliú do Shochar Breoiteachta, is féidir leat do
ranníocaíochtaí ÁSPC Éireannacha agus do ranníocaíochtaí árachais shóisialaigh
ó thír atá cumhdaithe ag Rialacháin an AE nó an Ríocht Aontaithe (an RA) a
úsáid. Caithfidh gur íocadh do ranníocaíocht árachais shóisialaigh dheireanach
in Éirinn.

##  Cé chomh fada a íoctar Sochar Breoiteachta?

Íoctar Sochar Breoiteachta ar feadh na dtréimhsí seo a leanas, ar a fhaide:

  * 2 bhliain (624 lá íocaíochta) má d’íoc tú ar a laghad 260 seachtain de ranníocaíochtaí árachais shóisialaigh ó thosaigh tú ag oibriú i dtosach 

**nó**

  * 1 bhliain (312 lá íocaíochta) má d’íoc tú idir 104 agus 259 seachtain de ranníocaíochtaí árachais shóisialaigh ó thosaigh tú ag oibriú i dtosach 

Má éilíonn tú Sochar Breoiteachta (SB) laistigh de 26 seachtain ó rinne tú
d’éileamh deireanach ar SB, caitear leis mar éileamh amháin. Mar shampla, bhí
SB á fháil ag Seán ar feadh 6 seachtaine. D’fhill sé ar an obair ar feadh 10
seachtaine: D’éirigh sé breoite arís agus d’éiligh sé SB ar feadh 6 seachtaine
sa bhreis. Caitear lena éilimh ar SB mar éileamh amháin. Ciallaíonn seo go
ndearna sé 12 sheachtain de SB a úsáid

Má tá do theidlíocht do Shochar Breoiteachta ídithe agat agus má fhilleann tú
ar an obair, caithfidh gur íoc tú ar a laghad 13 ranníocaíocht ÁSPC sular
féidir leat cáiliú arís eile do Shochar Breoiteachta. (Caithfidh tú na
coinníollacha cáilitheacha eile do Shochar Breoiteachta a shásamh freisin).

Mura raibh Sochar Breoiteachta á fháil agat ach ar feadh 1 bhliain, is féidir
leat athcháiliú agus níos lú ná 13 ranníocaíocht íoctha agat, má mhéadaíonn
ranníocaíochtaí breise na ranníocaíochtaí iomlána ÁSPC a d’íoc tú aníos go dtí
260. (Mar shampla, má bhí 250 ranníocaíocht íoctha agat nuair a d’éag do
Shochar Breoiteachta, d’fhéadfá oibriú agus 10 ranníocaíocht a íoc chun cáiliú
athuair.)

Déanfaidh an Roinn Coimirce Sóisialaí (an RCS) teagmháil leat sula mbeidh
d’íocaíocht le stopadh agus cuirfidh siad in iúl duit cathain a stopfar
d’íocaíocht agus tabharfaidh siad eolas duit ar na roghanna atá agat, mar
shampla:

  * Má tá tú breoite agus más dóchúil go mbeidh tú éagumasach go buan chun oibre agus na coinníollacha ÁSPC a shásamh, b’fhéidir go n-íocfar pinsean easláine leat 
  * Mura n-íoctar Pinsean Easláine leat agus má tá tú faoi mhíchumas a mheastar a mhairfidh ar feadh bliana nó níos faide, is féidir Liúntas Míchumais a íoc leat 
  * Mura gcáilíonn tú d’aon íocaíocht leasa shóisialaigh eile agus má tá d’ioncam ró-íseal le freastal ar do riachtanais, b’fhéidir go mbeidh tú in ann Liúntas Leasa Forlíontach a fháil. 

###  Má tá deireadh á chur le do Shochar Breoiteachta mar gheall go mbainfidh
tú 66 bliain d’aois amach, is féidir Pinsean Stáit a íoc leat. Ba cheart
iarratas a dhéanamh 3 mhí roimh do bhreithlá 66 bliain.

Athbhreithneofar d’éileamh ar Shochar Breoiteachta ó thráth go chéile agus is
féidir iarraidh ort freastal ar mheasúnú leighis. Tugann Measúnóir Leighis
faoin measúnacht - dochtúir atá sa duine seo atá fostaithe ag Roinn Coimirce
Sóisialaí.

Nochtfaidh an Measúnóir Leighis a dtuairim ar cibé acu an bhfuil nó nach
bhfuil tú inniúil chun obair a dhéanamh. Caithfidh tú freastal ar mheasúnú
leighis nuair a iarrtar ort, nó cuirfear do Shochar Breoiteachta ar fionraí.

Má chuirtear stop le do Shochar Breoiteachta, tá ceart agat an cinneadh a
achomharc. Mura bhfuil ach ranníocaíochtaí curtha do shochar á bhfáil agat
agus má chuirtear stop leo seo, is féidir leat a lorg go ndéanfar
athbhreithniú ar an gcinneadh, ach níl ceart agat é a achomharc.

##  Obair agus Sochar Breoiteachta

Ní féidir leat oibriú fad a bhíonn Sochar Breoiteachta á fháil agat.

Má tá Sochar Breoiteachta á fháil agat ar feadh 6 mhí, ar a laghad, is féidir
leat iarratas a dhéanamh ar Shochar Cumais Pháirtigh (SCP).

Ceadaíonn an scéim SCP duit filleadh ar an obair agus leanúint le híocaíocht
leasa shóisialaigh, má tá cumas laghdaithe agat chun oibriú. Tabharfaidh
Measúnóir Leighis (dochtúir atá fostaithe ag an Roinn Coimirce Sóisialaí) faoi
mheasúnú ar an srian atá ar do chumas chun oibre.

Bunaítear an ráta SCP a íoctar ar an measúnú seo.

Ní féidir leat obair a thosú go dtí go bhfuil faomhadh scríofa agat ón RCS.

Caithfidh tú faomhadh scríofa a fháil ó Rannóg Sochair Breoiteachta an RCS
sula dtosaíonn tú aon chúrsa oiliúna nó oideachais nó obair dheonach.

##  Sochar Breoiteachta agus íocaíochtaí leasa shóisialaigh eile

Is féidir leat Sochar Breoiteachta agus íocaíocht leasa shóisialaigh eile a
fháil ag an am céanna. Mar shampla, b’fhéidir go bhfaighidh tú cabhair faoin
Scéim Liúntais Leasa Fhorlíontaigh nó ón Liúntas Éadaí agus Coisbhirt chun
Filleadh ar Scoil, má shásaíonn tú na coinníollacha cáilitheacha.

Is iad na híocaíochtaí leasa shóisialaigh is féidir a íoc le Sochar
Breoiteachta:

**Illness Benefit and other social welfare payments** **Pinsean na nDall** |  Is féidir Pinsean na nDall agus Sochar Breoiteachta a fháil ag an am céanna, má chomhlíonann tú na coinníollacha cáilitheacha don dá cheann.   
---|---  
**Liúntas Cúramóra (leathráta)** |  Illness Benefit and Half-rate Carer's Allowance can be paid at the same time, if you meet the qualifying conditions for both.  If you are getting an increase in your Illness Benefit for an adult dependant, your adult dependant can get a Half-rate Carer's Allowance if they meet the qualifying conditions.   
**Is féidir Sochar Breoiteachta agus Liúntas Cúramóra Leath-ráta a fháil ag an am céanna, má chomhlíonann tú na coinníollacha cáilitheacha don dá cheann.Má tá méadú á fháil agat ar do Shochar Breoiteachta do chleithiúnaí aosaithe, is féidir le do chleithiúnaí aosaithe Liúntas Cúramóra ar Leath-ráta a fháil má chomhlíonann sé/sí na coinníollacha cáilitheacha.** |  Sochar Míthreorach   
**Is féidir Sochar Míthreorach agus Breoiteachta a fháil ag an am céanna, má chomhlíonann tú na coinníollacha cáilitheacha don dá cheann agus mura bhfuil Forlíonadh Éagumais san áireamh i d’íocaíocht Sochar Míthreorach.** |  Liúntas Cúraim Baile/Deontas Tacaíochta do Chúramóir   
**Is féidir an Liúntas Cúraim Baile agus an Deontas Tacaíochta do Chúramóir a fháil leis an Sochar Breoiteachta.** |  Íocaíocht do Theaghlach i bhFostaíocht (WFP)   
**Back to Work Family Dividend (BTWFD)** **  
** |  Má tá Íocaíocht do Theaghlach i bhFostaíocht (WFP) á fáil agat agus má éiríonn tú tinn, féadfaidh tú leanúint ar aghaidh ag fáil WFP le Sochar Breoiteachta ar feadh suas le 36 lá (6 seachtaine). Baineann sé seo le gach tréimhse bhreoiteachta ar leith.   
**Widow’s, Widower’s or Surviving Civil Partner’s Pension (including occupational widow’s/widower’s pensions) and One-Parent Family Payment, Deserted Wife's Allowance/Benefit or Prisoner’s Wife's Allowance** |  An Díbhinn Teaghlaigh um Fhilleadh ar an Obair (BTWFD)   
**Is féidir an Díbhinn Teaghlaigh um Fhilleadh ar an Obair a fháil fós le Sochar Breoiteachta ar feadh 36 lá (6 seachtaine). Baineann sé seo le gach tréimhse bhreoiteachta ar leith.** |  Pinsean Baintrí, Baintrí Fir nó Páirtnéara Shibhialta Mharthanaigh (lena n-áirítear pinsin ceirde baintrí/baintrí fir) agus Íocaíocht Teaghlaigh Aontuismitheora, Liúntas/Sochar Banchéile Thréigthe nó Liúntas Banchéile Príosúnaigh   
  
##  Cé mhéid Sochar Breoiteachta a íocfar liom?

Braithfidh do ráta seachtainiúil de Shochar Breoiteachta ar do mheántuilleamh
seachtainiúil sa bhliain chánach ábhartha.

Is ionann do mheántuilleamh seachtainiúil agus d’olltuilleamh (gan asbhaintí)
sa bhliain chánach ábhartha roinnte faoin líon iarbhír seachtainí a d’oibrigh
tú sa bhliain sin. Má thosaíonn d’éileamh ar Shochar Breoiteachta i 2024, is é
2022 an bhliain chánach ábhartha.

Mura raibh aon tuilleamh ón obair agat ach go bhfuair tú ÍDP i 2021, sásóidh
tú an riachtanas meántuilleamh seachtainiúil agus gheobhaidh tú an t-uasráta
Sochar Breoiteachta. Mar sin féin, má bhí tuilleamh ón obair agat i 2021,
déanfar do mheántuilleamh seachtainiúil a ríomh trí d’olltuilleamh bliantúil a
roinnt ar líon na ranníocaíochtaí íoctha.

Ní dhéantar aon íocaíocht de ghnáth do na chéad 3 lá breoiteachta.

**Rátaí Íocaíocht Sochair Breoiteachta Sheachtainiúil i 2024**

**Tuilleamh in aghaidh na seachtaine** |  **Ráta pearsanta** |  **Ráta do dhaoine fásta incháilithe**  
---|---|---  
€300 nó níos mó  |  €232.00  |  €154.00   
€220 - €299.99  |  €181.70  |  €99.70   
€150 - €219.99  |  €149.60  |  €99.70   
Níos lú ná €150  |  €104.10  |  €99.70   
  
###  **If you transfer from Jobseeker's Allowance**

If you transfer from a long-term [ Jobseeker's Allowance
](https://www.citizensinformation.ie/en/social-welfare/unemployed-
people/jobseekers-allowance/) (paid for at least 390 days) at the maximum rate
to Illness Benefit, you can get the maximum rate of Illness Benefit. Your
Jobseeker's Allowance and Illness Benefit claim cannot be separated by more
than 3 days and you must have a minimum of 260 qualifying contributions.

###  Céilí, páirtnéirí agus leanaí

Is féidir leat méadú a fháil ar d’íocaíocht do chleithiúnaí fásta nó do
cleithiúnaí linbh má shásaíonn tú coinníollacha áirithe.

###  Cáin a ghearradh ar Shochar Breoiteachta

Gearrtar cáin ar Shochar Breoiteachta, agus ar an ráta pearsanta agus ar
Mhéadú do Dhuine Fásta Cáilithe. Ní ghearrtar cáin ar aon mhéaduithe do
chleithiúnaithe linbh.

Íoctar Sochar Breoiteachta go díreach leat gan aon cháin a asbhaint. Gearrtar
cáin air trí do chreidmheasanna cánach agus do bhanda ráta a laghdú. Cibé acu
má tá tú fostaithe nó dífhostaithe, cuirfidh na Coimisinéirí Ioncaim an méid
Sochar Breoiteachta a íocadh leat san áireamh nuair a dhéanann siad do
chreidmheasanna cánach a choigeartú nó nuair a dhéanann siad athbhreithniú ar
an gcáin a ghearrtar ar do chéile nó do pháirtnéir sibhialta.

###  Aistriú ó Shochar Cúramóra nó ó Liúntas Cúramóra

Má aistríonn tú ó Shochar Breoiteachta go Sochar Cúramóra nó Liúntas Cúramóra
agus ar ais ansin go Sochar Breoiteachta, ní íocfar do Shochar Breoiteachta ar
ráta níos ísle ná an ráta a íocadh leat roimhe seo.

##  Conas iarratas a dhéanamh ar Shochar Breoiteachta

Caithfidh tú iarratas a dhéanamh ar Shochar Breoiteachta laistigh de 6
seachtaine tar éis gur tháinig breoiteacht ort.

Mura ndéanann tú iarratas laistigh de 6 seachtaine, b’fhéidir go gcaillfidh
roinnt íocaíochta. Má bhíonn cúis mhaith le moill a bheith ar iarratas a
dhéanamh, is féidir d’íocaíocht a shiardhátú.

###  Iarratas ar líne

Is féidir leat iarratas a dhéanamh ar Shochar Breoiteachta ar líne ag
MyWelfare.ie má tá:

  * Cuntas MyGovID fíoraithe agat agus 
  * Teastas leighis curtha ar fáil ag do dhochtúir teaghlaigh. 

Má chomhlánaigh do dhochtúir teaghlaigh an teastas leighis ar líne, gheobhaidh
tú cóip den deimhniú le haghaidh do thaifid.

Mura féidir le do dhochtúir teaghlaigh an teastas dochtúra a chomhlánú ar
líne, féadfaidh tú an teastas a fháil ó do dhochtúir teaghlaigh agus é a
sheoladh ar ríomhphost chuig illnessenquiry@welfare.ie nó é a phostáil – féach
‘Saorphost’ thuas.

###  Foirm iarratais páipéir

Caithfidh tú foirm éilimh ar Shochar Breoiteachta (IB1) agus teastas dochtúra
ar a dtugtar ‘Deimhniú éagumais chun oibre’ a fháil ó do dhochtúir teaghlaigh
(DG). Líonann tú foirm IB1 agus seolann tú sa shaorphost í chuig an Roinn
Coimirce Sóisialaí - féach an seoladh ‘Saorphoist' thíos.

Is féidir le do DG teastas dochtúra amháin a sholáthar chun fad do
bhreoiteachta a chumhdach. Is féidir le roinnt DGanna an teastas dochtúra a
líonadh ar líne. Mura féidir le do DG é a sheoladh ar líne, gheobhaidh tú
teastas dochtúra páipéir nach mór duit do shonraí pearsanta a líonadh air agus
é a sheoladh sa saorphost le d’fhoirm IB1 chuig an Roinn.

Ní íocann tú as ‘an Deimhniú éagumais chun oibre’ mar gheall go n-íocann an
Roinn táille lena gcomhaontaítear leis an dochtúir. B’fhéidir go mbeidh ort
íoc as an dochtúir, áfach, chun scrúdú a dhéanamh ort.

**Teastais ospidéil:**

má tá tú nó má bhí tú i d’othar cónaitheach in ospidéal, ba cheart duit
iarraidh ar dhochtúir ospidéil litir pro forma a thabhairt duit ar féidir leat
í a thabhairt chuig do DG. Tabharfaidh an DG an fhoirm éilimh (IB1) agus
teastas dochtúra (Deimhniú éagumais chun oibre) duit ansin gan aon táille a
ghearradh ort. Má tá tú san ospidéal go fóill, is féidir le duine muinteartha
an litir pro forma a thabhairt chuig do DG thar do cheann.

Is féidir leat eolas breise a fháil faoi iarratas a dhéanamh ar Shochar
Breoiteachta.

###  Saorphost

Ba cheart foirmeacha éilimh (IB1) agus teastais dochtúra (Deimhniú éagumais
chun oibre) líonta a sheoladh sa Saorphoist chuig: Seirbhísí Leasa
Shóisialaigh, Bosca Poist 1650, Baile Átha Cliath 1.

###  Achomhairc

Má cheapann tú go ndearnadh Sochar Breoiteachta a dhiúltú duit go héagórach,
is féidir leat an cinneadh a achomharc leis an Oifig Achomhairc Leasa
Shóisialaigh. Ba cheart duit achomharc a dhéanamh laistigh de 21 lá i ndiaidh
go ndearnadh an cinneadh.

##  Conas d’éileamh a dhúnadh

Ní mór duit d’éileamh a dhúnadh nuair atá tú aclaí chun filleadh ar an obair

Ba cheart do do dhochtúir a mharcáil gurb é an deimhniú críochnaitheach ar do
‘Dheimhniú Éagumais chun Oibre’ is deireanaí roimh duit dul ar ais ag obair.

Más rud é nach féidir leat an deimhniú a mharcáil, ba cheart duit an rannán um
Shochar Breoiteachta – Dún M’Éileamh a chur ar an eolas ag an seoladh thíos nó
seol ríomh-phost chuig closemyibclaim@welfare.ie

Your doctor must mark your last ‘Certificate of incapacity for work’ as final
before you return to work.

If you cannot get the certificate marked, you should notify the Department’s
Illness Benefit – Close My Claim section by email or phone.

##  Sonraí teagmhála don Sochar Breoiteachta

###  Sochar Breoiteachta

An Roinn Coimirce Sóisialaí

Bosca Poist 1650  
Baile Átha Cliath 1  
Éire

**Teil:** (01) 704 3300 or 0818 928 400

**Láithreán Gréasáin:** [ https://www.gov.ie/en/service/ddf6e3-illness-
benefit/ ](https://www.gov.ie/en/service/ddf6e3-illness-benefit/)

**R-phost:** [ illnessbenefit@welfare.ie ](mailto:illnessbenefit@welfare.ie)

_**Dáta an Leasaithe Deireanaigh:** 1 Lúnasa 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/disability-and-illness/illness-
benefit/?utm_source=sharebutton_facebook) [
](https://twitter.com/intent/tweet/?text=Sochar%20Breoiteachta&url=https://www.citizensinformation.ie/ga/social-
welfare/disability-and-illness/illness-
benefit/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/disability-and-illness/illness-
benefit/?utm_source=sharebutton_whatsapp) [
](mailto:?subject=Sochar%20Breoiteachta&body=https://www.citizensinformation.ie/ga/social-
welfare/disability-and-illness/illness-benefit/?utm_source=sharebutton_email)
[ ](javascript:void\(0\))

###  Ábhar Gaolmhar

  * [ _Sochar Breoiteachta feabhsaithe COVID-19_ ](/ga/social-welfare/disability-and-illness/covid19-enhanced-illness-benefit/)

Má chuirtear in iúl duit tú féin a fhéinaonrú nó má fhaigheann tú diagnóis ort
le COVID-19, b’fhéidir go mbeidh tú in ann iarratas a dhéanamh ar Shochar
Breoiteachta feabhsaithe.

  * [ _Sochair do dhaoine atá tinn nó atá faoi mhíchumas_ ](/ga/social-welfare/disability-and-illness/benefits-to-people-who-are-sick-or-have-a-disability/)

Soláthraíonn an doiciméad seo forbhreathnú ar na sochair atá ar fáil do
dhaoine atá tinn nó atá faoi mhícumas.

  * [ _Meabhairshláinte agus breoiteacht mheabhrach_ ](/ga/health/health-services/mental-health/mental-health-and-mental-illness/)

Forbhreathnú ar chatagóir mheabhairshláinte, lena n-áirítear naisc le
doiciméid faoi theidlíocht, cúram pobail agus an tAcht Meabhair-Shláinte 2001.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

