English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Dlí ](/ga/justice/) > [ Córas na
gCúirteanna ](/ga/justice/courts-system/) > Nós imeachta um éilimh bheaga

#  Nós imeachta um éilimh bheaga

  * Cad é an nós imeachta um éilimh bheaga? 
  * Conas éileamh a dhéanamh 
  * Cá háit le héileamh a dhéanamh 
  * Cineálacha éileamh ar déileáladh leo faoin nós imeachta 
  * Conas a oibríonn an nós imeachta um éilimh bheaga? 
  * Do bhreithiúnas a fhorfheidhmiú 
  * Cé mhéad a chosnaíonn sé chun éileamh a dhéanamh? 
  * Tuilleadh eolais 

##  Cad é an nós imeachta um éilimh bheaga?

Is seirbhís é an nós imeachta um éilimh bheaga (ar a dtugtar an Chúirt um
Éilimh Bheaga freisin) a sholáthraíonn bealach neamhchostasach do thomhaltóirí
agus do ghnóthais chun díospóidí a réiteach gan úsáid a bhaint as aturnae.

Cuireann oifigí áitiúla na Cúirte Dúiche an tseirbhís seo ar fáil. Chun an
tseirbhís a úsáid, caithfidh an t-éileamh a bheith níos lú ná €2,000.

###  Cé hiad na páirtithe a bhíonn páirteach in éileamh?

Tugtar an t-éilitheoir ar an duine a dhéanann an t-éileamh. Tugtar an
freagróir ar an duine a bhfuil éileamh déanta agat ina gcoinne.

Caithfidh an t-éilitheoir agus an freagróir a bheith ina gcónaí nó lonnaithe
in Éirinn. Má tá ceachtar páirtí ina gcónaí nó lonnaithe i mballstát eile de
chuid an AE, ba cheart an nós imeachta Eorpach um éilimh bheaga a úsáid.

##  Conas éileamh a dhéanamh

Chun éileamh a dhéanamh, ní mór foirm iarratais ar an [ nós imeachta um éilimh
bheaga (doc)
](https://www.courts.ie/acc/alfresco/88869131-d146-4c43-8b9b-e75e7cc7423f/Small%20Claims%20Procedure%20-%20Application%20to%20Small%20Claims%20Registrar%20No.%2053A.01.docx/doc/1)
a chomhlánú agus a sheoladh chuig Oifig na Cúirte Dúiche sa cheantar cuí.

Tá an fhoirm seo ar fáil ó [ oifigí áitiúla na Cúirte Dúiche
](https://www.courts.ie/content/find-us) áit ar féidir leis an bhfoireann
cabhrú leat í a chomhlánú.

Is féidir an t-iarratas a chur isteach ar líne, tríd an bpost, nó go pearsanta
ag oifig áitiúil na Cúirte Dúiche (féach ‘Cá háit a ndéanfaidh mé éileamh’
thíos).

###  Iarratas a dhéanamh ar líne

Is féidir iarratas a dhéanamh ar líne trí leas a bhaint as suíomh gréasáin [
na Seirbhíse Cúirteanna ar Líne ](https://www.csol.ie/ccms/welcome.html) .
Beidh seoladh ríomhphoist agus cárta creidmheasa/dochair ag teastáil chun
iarratas a dhéanamh ar líne, agus beidh ort Ainm Úsáideora agus pasfhocal a
chruthú.

Agus an t-iarratas curtha isteach, beidh tú in ann stádas d’éilimh a rianú trí
logáil isteach i gCuntas ar Líne na Seirbhíse Cúirteanna.

###  An fhoirm iarratais a chomhlánú

Tá sé tábhachtach agus an fhoirm iarratais á comhlánú an t-eolas riachtanach
ar fad a chur ar fáil. Cabhróidh sé seo leis an gCláraitheoir um Éilimh Bheaga
d’éileamh a phróiseáil. Mura féidir teacht ar réiteach, beidh sé níos fusa
freisin foraithne nó ordú cúirte a fhorghníomhú, má dheonaítear ceann.

Tá 3 chuid éagsúla san fhoirm iarratais:

  1. Éilitheoir 
  2. Freagróir 
  3. Éileamh 

####  An tÉilitheoir

Ba cheart d’ainm, do sheoladh agus do shonraí teagmhála a chur ar fáil anseo
más tusa an duine atá ag déanamh an éilimh.

Caithfidh gurb é/í an duine atá ag déanamh an éilimh:

  * An duine a cheannaigh na hearraí lochtacha 
  * An duine a d’ordaigh go ndéanfaí an obair 
  * An duine dá ndearnadh damáiste dá maoin 

####  An Freagróir

Ba cheart ainm, seoladh agus sonraí teagmhála an duine/na cuideachta a bhfuil
tú ag déanamh an éilimh ina leith a chur ar fáil anseo. Ní mór duit a chinntiú
go bhfuil na sonraí seo cruinn ionas gur féidir breithiúnas nó ordú cúirte a
fhorghníomhú más gá.

Mura bhfuil tú cinnte faoi theideal ceart na cuideachta nó an ghnólachta, is
féidir:

  * Cuardach a dhéanamh ar shuíomh gréasáin [ na hOifige um Chlárú Cuideachtaí ](https://www.cro.ie/en-ie/)
  * Déan [ teagmháil ](https://www.cro.ie/en-ie/About-CRO/Contact-Us) leis an Oifig um Chlárú Cuideachtaí ar an bhfón nó tríd an ríomhphost. 

####  An tÉileamh

Ba cheart sonraí an éilimh a leagan amach go soiléir. I measc na sonraí seo,
luaigh:

  * An dáta a cheannaigh tú na hearraí nó na seirbhísí, an dáta a rinneadh an obair, nó an dáta a rinneadh damáiste don mhaoin 
  * Cad a tharla agus conas a láimhseáil tú é 
  * An chúis a bhfuil caingean chúirte á tógáil agat 
  * Cé mhéad airgead atá á éileamh agat 

De ghnáth, ní féidir éileamh a dhéanamh ach ar an méid a d’íoc tú ar na
hearraí nó a chaith tú ar na deisiúcháin. Ar an gcúis sin, ba chóir cóip de na
doiciméid nó na hadmhálacha a thacaíonn leis an éileamh agus a léiríonn an
méid airgid atá caillte agat a chur isteach freisin.

Tá tuilleadh eolais ar fáil ar shuíomh gréasáin na Seirbhíse Cúirteanna maidir
le [ conas iarratas a dhéanamh. ](https://www.courts.ie/how-apply)

##  Cá háit le héileamh a dhéanamh

Soláthraítear an nós imeachta um éilimh bheaga trí oifigí áitiúla na Cúirte
Dúiche. Ní mór d’éileamh a dhéanamh chuig oifig na Cúirte Dúiche sa cheantar
cuí.

Is éard atá i gceist leis an gceantar cuí ná ceann amháin nó níos mó de na
catagóirí seo a leanas:

  * Áit a bhfuil an duine a bhfuil an freagróir ina c(h)ónaí nó i mbun gnó 
  * An áit a ndearnadh an conradh 
  * An áit a ndearnadh an damáiste do mhaoin 

Tá liosta de na [ Ceantair Chúirte Dúiche
](https://www.courts.ie/content/find-us) le fáil ar shuíomh gréasáin na
Seirbhíse Cúirteanna.

##  Cineálacha éileamh ar déileáladh leo faoin nós imeachta

Is féidir an nós imeachta a úsáid chun gearáin ó thomhaltóirí agus cineálacha
áirithe díospóidí a réiteach.

Is féidir éilimh ó thomhaltóirí a dhéanamh faoi na nithe seo a leanas:

  * Miondamáiste do mhaoin 
  * Earraí nó seirbhísí a cheannaítear le haghaidh úsáid phríobháideach ó dhuine a dhíolann na hearraí nó na seirbhísí sin le linn gnó 
  * Mura dtugtar éarlais chíosa ar ais i gcás cineálacha áirithe réadmhaoine ar cíos, amhail teach saoire nó árasán in áitreabh ina chónaíonn an tiarna talún freisin 

Ní féidir an nós imeachta um éilimh bheaga a úsáid chun éilimh ó thomhaltóirí
a dhéanamh maidir le fiacha, díobhálacha pearsanta, nó sáruithe ar
chomhaontuithe léasaithe nó fruilcheannaigh.

###  An féidir le gnólacht éileamh a dhéanamh i gcoinne gnólachta eile?

Ó Eanáir 2010, is féidir le gnólachtaí éilimh a dhéanamh i gcoinne gnólachtaí
eile maidir le conarthaí le haghaidh earraí nó seirbhísí a ceannaíodh.

Ní áirítear na cásanna seo a leanas, áfach:

  * Sáruithe ar chomhaontuithe léasaithe 
  * Fiachais nó damáistí leachtaithe 
  * Comhaontuithe lena mbaineann an [ Acht um Chreidmheas Tomhaltóirí, 1995 ](http://www.irishstatutebook.ie/1995/en/act/pub/0024/index.html)

##  Conas a oibríonn an nós imeachta um éilimh bheaga?

Cuireann an t-éilitheoir an fhoirm iarratais isteach chuig an [ gCláraitheoir
um Éilimh Bheaga ](https://www.courts.ie/how-apply) ar líne, tríd an bpost, nó
go pearsanta ag oifig áitiúil na Cúirte Dúiche (féach ‘Conas éileamh a
dhéanamh’ thíos).

Cuirtear an freagróir ar an eolas faoin éileamh agus seoltar cóip dó sa phost.

###  Cad a tharlaíonn tar éis dom m'éileamh a chur isteach?

Ag an gcéim seo, is féidir leis an bhfreagróir ceann amháin díobh seo a leanas
a dhéanamh:

  * Is féidir leo glacadh leis an éileamh 
  * Féadfaidh siad an t-éileamh a dhíospóid 
  * Is féidir leo frithéileamh a dhéanamh 
  * Féadfaidh siad neamhaird a dhéanamh den éileamh 

De ghnáth, bíonn 15 lá féilire ag an bhfreagróir chun freagra a thabhairt ach
is féidir athrú teacht air seo, ag brath ar oifig na Cúirte Dúiche.

###  Glacann an freagróir leis an éileamh

Glacann an freagróir leis an éileamh agus cuireann sé sin in iúl don
Chláraitheoir trí [ Fhoirm um Fhógra Glactha Dliteanais (doc).
](https://www.courts.ie/acc/alfresco/6e5d917f-38e2-44b1-af4c-178761cf1fca/Small%20Claims%20Procedure%20-%20notice%20of%20acceptance%20of%20liability%20No.%2053A.03.docx/docx/1)

Tá 4 rogha ag an bhfreagróir ansin.

####  1\. Comhaontaíonn siad an méid atá á éileamh a íoc

Comhaontaíonn an freagróir an t-éilitheoir a íoc láithreach le seic, ordú
poist, nó ordú airgid. Cuirtear é seo chuig an gCláraitheoir chun an cheist a
réiteach.

####  2\. Comhaontaíonn siad le haisíocaíocht choinníollach

Comhaontaíonn an freagróir an méid iomlán a aisíoc leat a luaithe a
chomhlíontar coinníollacha áirithe, mar shampla, nuair a gheofar na hearraí a
ceannaíodh ar ais. Ní mór don Chláraitheoir a chinntiú go gcomhaontaíonn tusa
leis seo.

####  3\. Comhaontaíonn siad le breithiúnas

Toilíonn an freagróir le breithiúnas, rud a chiallaíonn go dtugann siad don
chúirt rialú a dhéanamh ina gcoinne sa chás. Ciallaíonn sé seo nach n-íocfaidh
siad go dtí go mbeidh athbhreithniú déanta ag breitheamh sa Chúirt Dúiche agus
breithiúnas tugtha sa chás.

Déanfaidh tú Mionnscríbhinn Fiachais a mhionnú agus eiseofar Fógra faoi
Íocaíocht don fhreagróir. Tá 28 lá féilire ag an bhfreagróir íocaíocht a
dhéanamh, agus mura ndéanann siad é sin, tabharfar foraithne duit lena
thabhairt don Sirriam. Cabhróidh an Cláraitheoir leat tabhairt faoin bpróiseas
seo (féach ‘Do bhreithiúnas a fhorfheidhmiú’ thíos).

####  4\. Iarrann siad deis íocaíocht a dhéanamh i dtráthchodanna

Is mian leis an bhfreagróir an méid a éilítear a íoc i dtráthchodanna. Ní mór
don Chláraitheoir a chinntiú go gcomhaontaíonn tusa leis seo.

Má ghlacann tú leis an iarratas seo agus má theipeann ar an bhfreagróir na
híocaíochtaí a chomhlánú, is féidir é sin a chur in iúl don Chláraitheoir agus
tabharfar foraithne don Sirriam duit.

###  Cuireann an freagróir i gcoinne an éilimh

Cuireann an freagróir i gcoinne an éilimh agus cuireann sé sin in iúl don
Chláraitheoir trí Fhoirm um [ Fhógra Díospóide (doc)
](https://www.courts.ie/acc/alfresco/aa53d353-b4e8-4163-8090-6684e76f0b5c/Small%20Claims%20Procedure%20-%20notice%20of%20dispute%20No.%2053A.04.docx/docx/1)
a chomhlánú.

Seolann an Cláraitheoir cóip den Fhógra Díospóide chugat agus déanann sé
iarracht an díospóid a réiteach. Mura féidir teacht ar réiteach, cuirtear an
cás ar aghaidh lena éisteacht sa Chúirt Dúiche.

###  Frithéilimh an fhreagróra

Leagann an freagróir a rún amach chun frithéileamh a dhéanamh (éileamh a
ghlacadh i do choinne).

Cuireann an freagróir an Cláraitheoir ar an eolas tríd an bhfoirm um Fhógra
Díospóide a chomhlánú le sonraí an fhrithéilimh. Ní mór don fhreagróir an
táille €25 a íoc.

Cuirfidh an Cláraitheoir ar an eolas tú faoin bhfrithéileamh agus roinnfidh sé
cóip de na sonraí leat, agus cuirfear an cás ar aghaidh lena éisteacht sa
chúirt.

###  Ní thugann an freagróir freagra ar an éileamh

Mura dtugann an freagróir freagra ar an éileamh laistigh den chreat ama
sonraithe, meastar go bhfuil sé/sí tar éis glacadh leis an éileamh. Ón bpointe
seo, is ionann an nós imeachta agus dá mba thoiligh siad le breithiúnas.

Déanfaidh tú Mionnscríbhinn Fiachais a mhionnú agus eiseofar Fógra faoi
Íocaíocht don fhreagróir. Tá 28 lá féilire ag an bhfreagróir íocaíocht a
dhéanamh, agus mura ndéanann siad é sin, tabharfar foraithne duit lena
thabhairt don Sirriam. Cabhróidh an Cláraitheoir leat tabhairt faoin bpróiseas
seo.

###  Éisteacht Chúirte

Má tá do chás curtha ar aghaidh lena éisteacht sa Chúirt Dúiche, gheobhaidh tú
litir ó oifig na Cúirte Dúiche maidir le dáta agus am na héisteachta cúirte,
agus suíomh na cúirte féin.

Éistfear an cás go poiblí mar chuid de ghnáthshuí den Chúirt Dúiche. Seans gur
mhaith leat comhairle dlí a fháil.

Faoi dhlí na hÉireann, ní mór do ghnólacht ionadaíocht dhlíthiúil a bheith
aige sa chúirt.

##  Do bhreithiúnas a fhorfheidhmiú

Má thugtar breithiúnas san éileamh, tá 28 lá féilire ag an bhfreagróir cloí
leis an mbreithiúnas. Mura gcomhlíonann siad laistigh den chreat ama seo,
seans go mbeidh ort do bhreithiúnas a fhorfheidhmiú.

Chun do bhreithiúnas a fhorfheidhmiú, ní mór cloí leis na céimeanna seo a
leanas:

  1. Ní mór duit dul i dteagmháil leis an gCláraitheoir um Éilimh Bheaga chun é a chur ar an eolas. 
  2. Tugann an Cláraitheoir foraithne duit. 
  3. Tugann tú an fhoraithne don Sirriam nó do Chláraitheoir Contae lena forghníomhú. 
  4. Téann an Sirriam nó an Cláraitheoir Contae chuig an bhfreagróir chun earraí nó airgead de réir an luacha atá leagtha amach san fhoraithne a urghabháil. 

Is féidir tuilleadh eolais a fháil faoin [ nós imeachta um éilimh bheaga
](https://www.courts.ie/execution-enforcement) ar shuíomh gréasáin na
Seirbhíse Cúirteanna. Tá tuilleadh eolais agus cúnaimh ar fáil ón
gCláraitheoir um Éilimh Bheaga.

###  An gcaithfidh mé íoc chun breithiúnas a fhorghníomhú?

Beidh ort táille bheag a íoc leis an Sirriam nó leis an gCláraitheoir Contae
chun an breithiúnas a fhorghníomhú. Má éiríonn leis an Sirriam nó leis an
gCláraitheoir Contae an fhoraithne a fhorghníomhú, aisíocfar leat an táille
chun an breithiúnas a fhorghníomhú.

###  An féidir achomharc a dhéanamh i gcoinne chinneadh na cúirte?

Mura bhfuil tú féin nó an freagróir sásta le cinneadh na Cúirte, tá sé de
cheart ag ceachtar agaibh achomharc a dhéanamh chuig an gCúirt Chuarda. Ní mór
iarratas ar achomharc a dhéanamh chuig an gcúirt laistigh de 14 lá, ach is
féidir iarratas a dhéanamh chun síneadh a chur leis an gcreat ama seo.

Gach seans go mbeidh ionadaíocht dhlíthiúil ag an bhfreagróir agus is féidir
leis an mbreitheamh costais a dhámhachtain i do choinne; mar sin tá sé
tábhachtach breithniú cúramach a dhéanamh ar aon chinneadh chun achomharc a
dhéanamh.

##  Cé mhéad a chosnaíonn sé chun éileamh a dhéanamh?

Cosnaíonn sé €25 éileamh a dhéanamh tríd an nós imeachta um éilimh bheaga. Tá
an táille seo iníoctha sna bealaí seo a leanas:

  * Dréacht bainc 
  * Ordú poist 
  * Litir ó aturnae 
  * Seic (le cárta ráthaíochta) 
  * Cárta creidmheasa/dochair (má dhéanann tú iarratas ar líne) 

Ba cheart dréachtaí bainc, orduithe poist agus seiceanna a bheith iníoctha
leis ‘an tSeirbhís Cúirteanna’.

Má dhiúltaítear d’éileamh toisc nach bhfuil sé oiriúnach don nós imeachta um
éilimh bheaga, aisíocfar an táille leat.

Má ghlactar le d’éileamh mar éileamh atá oiriúnach don nós imeachta um éilimh
bheaga, ní aisíoctar an táille, fiú má éiríonn le d’éileamh.

##  Tuilleadh eolais

Is féidir tuilleadh eolais a fháil faoin [ nós imeachta um éilimh bheaga
](https://www.courts.ie/small-claims-procedure) ar shuíomh gréasáin na
Seirbhíse Cúirteanna.

_**Dáta an Leasaithe Deireanaigh:** 9 Lúnasa 2023 _

[
](https://facebook.com/sharer/sharer.php?u=https://www.citizensinformation.ie/ga/justice/courts-
system/small-claims-court/?utm_source=sharebutton_facebook) [
](https://twitter.com/intent/tweet/?text=N%C3%B3s%20imeachta%20um%20%C3%A9ilimh%20bheaga&url=https://www.citizensinformation.ie/ga/justice/courts-
system/small-claims-court/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/courts-
system/small-claims-court/?utm_source=sharebutton_whatsapp) [
](mailto:?subject=N%C3%B3s%20imeachta%20um%20%C3%A9ilimh%20bheaga&body=https://www.citizensinformation.ie/ga/justice/courts-
system/small-claims-court/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Nós imeachta Eorpach um éilimh bheaga_ ](/ga/justice/courts-system/european-small-claims-procedure/)

Cuireann an Nós Imeachta Eorpach um Éilimh Bheaga bealach saor agus éasca ar
fáil do dhuine chun éileamh trasteorann a dhéanamh gan gá le haturnae a
fhostú.

  * [ _Éilimh bheaga a chur faoi bhráid na cúirte_ ](/ga/justice/civil-law/referring-small-claims-to-court/)

Mura féidir do nós imeachta um éilimh bheaga a fhuascailt, d’fhéadfaí é a
atreorú dá éisteacht sa Chúirt Dúiche.

  * [ _Nósanna Imeachta na Cúirte Cuarda_ ](/ga/justice/civil-law/circuit-court-procedures/)

Cuireann an doiciméad seo síos ar an 'mBille Sibhialta', dociméad nár mhór
duit a sheirbheáil ar an gCosantóir chun imeachtaí a thosú sa Chúirt Chuarda.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

