English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Cearta
agus Coinníollacha Oibre ](/ga/employment/employment-rights-and-conditions/) >
[ Saoire agus laethanta saoire ](/ga/employment/employment-rights-and-
conditions/leave-and-holidays/) > Laethanta saoire phoiblí

#  Laethanta saoire phoiblí

  * Réamhrá 
  * Dátaí do laethanta saoire poiblí 
  * Laethanta saoire poiblí agus dotheidlíochtaí 
  * Má bhíonn tú ar ‘saoiretinnis’ lá saoire poiblí 
  * Má bhíonn tú ar saoiremáithreachais, uchtála, atharthachta nó tuismitheoireachta 
  * Má tá tú ar scaoileadh, obairgearrtréimhseach nó má chaill tú do phost 
  * Nílim ag fáil mo theidlíochtaí arlaethanta saoire poiblí 
  * A thuilleadh faisnéise ar laethantasaoire poiblí 

##  Réamhrá

Tá 10 lá saoire poiblí in Éirinn gach bliain.

D’fhéadfadh laethanta saoire poiblí ceiliúradh a dhéanamh ar lá speisialta nó
ócáid, mar shampla, Lá Fhéile Pádraig (17 Márta) nó Lá Nollag (25 Nollag).

**Ó 2023** ar aghaidh, tá lá saoire poiblí bliantúil nua ann go luath i mí
Feabhra chun Lá Fhéile Bríde a chomóradh. Is é an chéad Luan i mí Feabhra an
lá saoire poiblí, ach amháin nuair a thiteann lá Fhéile Bríde (1 Feabhra) ar
an Aoine, agus sa chás sin beidh an Aoine an 1 Feabhra ina lá saoire poiblí.

Ar lá saoire poiblí, uaireanta aitheanta mar _lá saoire bainc_ , dúnann an
chuid is mó gnóthaí agus scoileanna. Oibríonn seirbhísí eile fós (mar shampla,
iompar poiblí) ach bíonn sceidil teoranta acu de ghnáth.

##  Dátaí do laethanta saoire poiblí

Is iad na laethanta saoire poiblí:

  * New Year's Day (1 January) 
  * Lá Caille (1 Eanáir) 
  * An Chéad Luan i mí Feabhra, nó an 1 Feabhra má thiteann an dáta ar an Aoine 
  * Lá Fhéile Pádraig (17 Márta) 
  * Luan Cásca 
  * An Chéad Luan i mí Bealtaine 
  * An Chéad Luan i mí an Mheithimh 
  * An chéad Luan i mí Lúnasa 
  * Dé Luain deiridh i mí Dheireadh Fómhair 
  * Lá Nollag (an 25 Nollaig) 
  * Lá Fhéile Stiofáin (an 26 Nollaig) 

###  Dátaí saoire phoiblí in Éirinn

**2024** |  **2025**  
---|---  
1 Eanáir  |  1 Eanáir   
5 Feabhra  |  3 Feabhra   
17 Márta  |  17 Márta   
1 Aibreáin  |  21 Aibreáin   
6 Beal  |  5 Beal   
3 Mheithimh  |  2 Mheithimh   
5 Lúnasa  |  4 Lúnasa   
28 Deireadh Fómhair  |  27 Deireadh Fómhair   
25 Nollag  |  25 Nollag   
26 Nollag  |  26 Nollag   
  
**Ní lá saoire poiblí é Aoine an Chéasta** . Cé go ndúnann scoileanna agus
gnóthaí áirithe an lá sin, níl teidlíocht agat go huathoibríoch ar am saor ón
obair an lá sin.

###  Conas a dhéantar dáta Luain na Cásca a dheimhniú gach bliain?

Is é Luan Cásca an t-aon saoire phoiblí ar féidir leis teacht aníos ar lá an-
éagsúil ó bhliain go bliain. Athraítear dáta na Cásca gach bliain. Ba cheart
go dtiocfadh an Cháisc aníos an chéad Domhnach i ndiaidh na chéad lánghealaí
an 21 Márta nó ina dhiaidh sin. Ciallaíonn seo gurb é an dáta is luaithe is
féidir go dtiocfadh Domhnach Cásca aníos in aon bhliain an 22 Márta, agus is é
an 25 Aibreán an dáta is déanaí.

Tagann Luan Cásca aníos an 1 Aibreán in 2024 agus 21 Aibreán in 2025.

###  Leagan as nó oibriú gearr-ama

Bíonn ceisteanna ag go leor daoine faoi shaoirí poiblí i rith phaindéim
COVID-19. Fad a bhíonn tú leagtha as nó fad a bhíonn obair ghearr-ama á
déanamh agat, tá tú fós fostaithe ag d’fhostóir agus leanann do chonradh
fostaíochta de bheith i bhfeidhm. Ciallaíonn seo go bhfuil tú i dteideal
sochar a fháil d’aon saoirí poiblí a thagann aníos sna chéad 13 seachtaine i
ndiaidh gur leagadh as thú. Caithfidh gur oibrigh fostaí páirtaimseartha ar a
laghad 40 uair an chloig sna 5 seachtaine roimh an tsaoire phoiblí. Ní leanann
do shaoire bhliantúil ag dul i méid fad a bhíonn tú leagtha as, ach tá tú i
dteideal saoire bhliantúil a ghlacadh atá tuillte agat sular leagadh as thú.

##  Laethanta saoire poiblí agus dotheidlíochtaí

Tá an chuid is mó fostaithe i dteideal saoire íoctha ar laethanta saoire
poiblí. Tá éisceacht ann d’fhostaithe páirt-aimseartha - léigh faoi
‘fhostaithe páirt-aimseartha’ thíos.

Má bhíonn tú incháilithe do shochar lae saoire poiblí, tá tú i dteideal ceann
dá leanas:

  * Lá saoire íoctha ar an lá saoire poiblí 
  * Lá sa bhreis i saoire na bliana 
  * Pá lae breise 
  * Lá saoire íoctha laistigh míosa an tsaoire phoiblí 

Is féidir leat iarradh ar d’fhostóir ar a laghad 21 lá roimh lá saoire poiblí,
cén ailtéarnach a bhaineann. Mura bhfreagraíonn d’fhostóir ar a laghad 14 lá
roimh an lá saoire poiblí, tá tú i dteideal lá saoire poiblí a ghlacadh mar lá
saoire íoctha.

Tá do theidlíochtaí leagtha amach in [ Acht um Eagraíocht Ama Oibre 1997
](http://www.irishstatutebook.ie/1997/en/act/pub/0020/index.html) . Is féidir
leat freisin léamh faoin ráta oiriúnach íocaíochta lae i [ Rialacháin um
Eagraíocht Ama Oibre (Deimhniúchán Pá do Laethanta Saoire) (SI 475/1997)
](http://www.irishstatutebook.ie/1997/en/si/0475.html) .

###  Fostaithe Páirt-Aimseartha

Tá tú i dteideal íocaíochta lae don lá saoire poiblí má chloíonn tú leis an dá
choinníoll seo:

  * D’oibrigh tú le d’fhostóir ar a laghad 40 uair laistigh 5 sheachtainí roimh an lá saoire poiblí 
  * Titeann an lá saoire poiblí ar lá a bhíonn tú ag obair de ghnáth 

Is féidir leat am a caitheamh ar shaoire bhliantúil a chur san áireamh mar ‘am
a oibríodh’ nuair a bhíonn na 40 uair an chloig a oibríodh á ríomh sna 5
seachtaine roimh an tsaoire phoiblí.

Más gá duit a bheith ag obair an lá sin, tá tú i dteideal íocaíochta lae
breise.

Mura bhfuil tú ag obair de ghnáth ar an lá sin, gheobhaidh tú cúigiú de
d’íocaíocht sheachtainiúil. Fiú mura raibh tú riamh sa sceideal le oibriú ar
lá saoire poiblí, tá tú i dteideal cúigiú de d’íocaíocht sheachtainiúil mar
chúiteamh don lá saoire poiblí.  

###  Nuair a thiteann laethanta saoire poiblí i ndeireadh seachtaine

Má thagann an tsaoire phoiblí aníos ar lá nach gnáthlá oibre é don ghnólacht
sin (mar shampla, an Satharn nó Domhnach), bíonn teidlíocht agat go fóill chun
sochar a fháil don tsaoire phoiblí sin, ach níl aon teidlíocht dhlíthiúil
uathoibríoch agat an chéad lá oibre eile a bheith saor ón obair agat. Is
féidir níos mó a léamh ag workplacerelations.ie.

##  Má bhíonn tú ar ‘saoiretinnis’ lá saoire poiblí

###  Is oibrí lán-aimseartha thú

Má bhíonn tú ar saoire tinnis le linn lae saoire poiblí, tá tú i dteideal
sochair don lá saoire poiblí a chaill tú. Is féidir le d’fhostóir freisin
roghnú glacadh leat mar gan tinneas ar an lá saoire poiblí agus íocadh duit
mar is gnáth don lá saoire poiblí. Sa chás sin, ní áirítear an lá saoire
poiblí ar lá saoire tinnis.

###  Is oibrí páirt-aimseartha thú

Má bhíonn tú ar [ saoire tinnis ](/ga/employment/employment-rights-and-
conditions/leave-and-holidays/sick-leave-and-sick-pay/) le linn lae saoire
poiblí, tá tú i dteideal sochair don lá saoire poiblí, agus tú tar éis oibriú
do d’fhostóir ar a laghad 40 uair sa tréimhse cúig sheachtainí roimhe - féach
‘fostaithe Páirt-Aimseartha’ thuas.

###  Eisceachtaí

D’ainneoin sin, níl tú i dteideal íocaíochta nó am saoire don lá saoire poiblí
má bhíonn tú ar saoire tinnis láithreach roimh an lá saoire poiblí, agus
baineann aon cheann dá leanas:

  * Bhí tú amach ón obair níos mó ná 26 seachtainí i ngeall ar thinneas nó timpiste 
  * Bhí tú amach ón obair níos mó ná 52 seachtainí i ngeall ar thimpiste san obair 

##  Má bhíonn tú ar saoiremáithreachais, uchtála, atharthachta nó
tuismitheoireachta

Tá tú i dteideal saoire d’aon laethanta saoire poiblí a tharla agus tú ar [
saoire máithreachais ](/ga/employment/employment-rights-and-conditions/leave-
and-holidays/maternity-leave/) , [ saoire tuismitheoireachta
](/ga/employment/employment-rights-and-conditions/leave-and-holidays/parental-
leave/) , [ saoire atharthachta ](/ga/employment/employment-rights-and-
conditions/leave-and-holidays/paternity-leave/) ,  saoire uchtála  nó [ saoire
tuismitheora ](/ga/employment/employment-rights-and-conditions/leave-and-
holidays/parents-leave/) .

D’ainneoin sin, níl tú i dteideal sochair lae saoire poiblí má bhí tú in
easnamh ón obair díreach roimh an lá saoire poiblí agus tá d'easnamh:

  * Os cionn 13 seachtain, i ngeall ar scaoileadh nó cúis eile agus údaraithe ag d’fhostóir 
  * I neall ar stailc 
  * I ndiaidh an chéad 13 seachtain le [ saoire cúramóra ](/ga/employment/employment-rights-and-conditions/leave-and-holidays/carers-leave/)

Tá na cearta sin leagtha amach in [ Achtanna um Chosaint Máithreachais 1994
agus 2004 ](http://www.irishstatutebook.ie/1994/en/act/pub/0034/index.html) ,
[ Achtanna Saoire Thuismitheoireachta 1998 - 2019
](http://www.irishstatutebook.ie/1998/en/act/pub/0030/index.html) , [ Acht
Saoire agus Sochair Atharthachta 2016
](http://www.irishstatutebook.ie/eli/2016/act/11/enacted/en/html) , [ Achtanna
Saoire Uchtála 1995 agus 2005
](http://www.irishstatutebook.ie/1995/en/act/pub/0002/index.htmlhttp://www.irishstatutebook.ie/1995/en/act/pub/0002/index.html)
, agus [ Acht Saoire agus Sochair Thuismitheoireachta 2019
](http://www.irishstatutebook.ie/eli/2019/act/35/enacted/en/pdf) .

##  Má tá tú ar scaoileadh, obairgearrtréimhseach nó má chaill tú do phost

Le linn scaoileadh nó oibre gearrtréimhsigh, bíonn tú fostaithe fós ag
d’fhostóir agus fanann do chonradh fostaíochta i bhfeidhm. Ciallaíonn sin go
bhfuil tú i dteideal sochair d’aon laethanta saoire poiblí a tharlaíonn le
linn an chéad 13 seachtain scaoilte.

Ní mór gur oibrigh fostaithe páirt-aimseartha ar ar a laghad 40 uair laistigh
5 sheachtainí roimh an lá saoire poiblí.

###  Má chaill tú do phost

Má thagann deireadh le d’fhostaíocht le linn na seachtaine, le deireadh an lá
roimh lá saoire poiblí, agus d’oibrigh tú le d’fhostóir ar feadh 4 sheachtaine
roimhe sin, ba chóir duit íocaíocht lae breise a fháil don lá saoire poiblí.
Baineann sin freisin le fostaithe páirt-Aimseartha a d’oibrigh ar a laghad 40
uair le 5 lá anuas.

**Mar shampla:**

I gcás [ Gazboro Ltd. -v- BATU (DWT9916)
](http://www.workplacerelations.ie/en/Cases/1999/July/DWT9916.html) ,
chríochnaigh na éilitheoirí a bhfostaíocht ar an 18 Nollag 1998. D’éiligh siad
teidlíocht le bheith íoctha don lá saoire poiblí ar an 25 agus 26 Nollag.

De réir tuisceana na Cúirte ar fhoclaíocht [ Coda 23(2)(a)
](http://www.irishstatutebook.ie/1997/en/act/pub/0020/sec0023.html#sec23)
Achta um Eagraíocht Ama Oibre 1997, thosaigh an tseachtain dár gcríoch 24
Nollag ag meán-oíche an 18 Nollag. Ó d’oibrigh na éilitheoirí don fhostóir le
linn 4 sheachtaine roimh an seachtain sin, bhí siad i dteideal íocaíochta lae
breise don 25 Nollag.

Thosaigh an tseachtain dár gcríoch 25 Nollag ag meán-oíche an 19 Nollag. Ó
stop na éilitheoirí a bhfostaíocht ar an 18 Nollag, ní raibh aon teidlíocht
acu ar íocaíocht don 26 Nollag.

##  Nílim ag fáil mo theidlíochtaí arlaethanta saoire poiblí

Mura bhfuair tú do theidlíochtaí ar laethanta saoire poiblí, ba chóir duit é
sin a phlé le d’fhostóir.

Is féidir leat freisin gearán a dhéanamh don WRC faoi réir Achta um Eagraíocht
Ama Oibre. Ní mór duit do ghearán a dhéanamh ag úsáid [ foirm ghearáin ar líne
WRC
](https://www.workplacerelations.ie/en/Complaints_Disputes/Refer_a_Dispute_Make_a_Complaint/)
**laistigh 6 mhí** ón díospóid nó gearán. Cuirfear síneadh leis an teorainn
ama sin ar feadh 6 mhí sa bhreis, ach amháin nuair a bhíonn _cúis réasúnta_ a
chuir cosc ort an gearán a thabhairt laistigh teorann ama normálta.

Léigh tuilleadh faoi [ conas gearán a dhéanamh ](/ga/employment/enforcement-
and-redress/adjudication-employment-rights-disputes-and-complaints/) , lena
n-áirítear sonraí faoi phróiseas breithnithe an WRC.

##  A thuilleadh faisnéise ar laethantasaoire poiblí

Is féidir leat teacht ar a thuilleadh faisnéise maidir le laethanta saoire
poiblí ar shuíomh [ Coimisiún um Chaidreamh san Áit Oibre (WRC)
](https://www.workplacerelations.ie/en/what_you_should_know/public-holidays/)
.

Is féidir leat freisin dul i dteagmháil le [ Seirbhís do Chustaiméirí agus
Faisnéise ](https://www.workplacerelations.ie/en/contact_us/contact-details/)
an WRC.

###  Coimisiúin um Chaidreamh san Áit Oibre

Bóthar Uí Bhriain  
Ceatharlach  
R93 E920

**Uaireanta Oscailte:** Luan go hAoine 9.30rn go 1in, 2in go 5in

**Teil:** (059) 917 8990

**Lóghlao:** 0818 80 80 90

**Láithreán Gréasáin:** [ https://www.workplacerelations.ie/en/
](https://www.workplacerelations.ie/en/)

_**Dáta an Leasaithe Deireanaigh:** 4 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/employment/employment-
rights-and-conditions/leave-and-holidays/public-
holidays/?utm_source=sharebutton_facebook) [
](https://twitter.com/intent/tweet/?text=Laethanta%20saoire%20phoibl%C3%AD&url=https://www.citizensinformation.ie/ga/employment/employment-
rights-and-conditions/leave-and-holidays/public-
holidays/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/employment-
rights-and-conditions/leave-and-holidays/public-
holidays/?utm_source=sharebutton_whatsapp) [
](mailto:?subject=Laethanta%20saoire%20phoibl%C3%AD&body=https://www.citizensinformation.ie/ga/employment/employment-
rights-and-conditions/leave-and-holidays/public-
holidays/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cionta oird phoiblí_ ](/ga/justice/criminal-law/criminal-offences/public-order-offenses-in-ireland/)

Tá an chuid is mó den dlí a bhaineann le cionta oird phoiblí leagtha amach san
Acht um Cheartas Coiriúil (Ord Poiblí), 1994. Faigh amach níos mó faoi na
cineálacha difriúla cionta.

  * [ _Cás-Staidéar ar theidlíocht saoire poiblí_ ](/ga/employment/employment-rights-and-conditions/leave-and-holidays/case-study-public-holiday-entitlement/)

Tá oibrithe páirtaimseartha i dteideal saoire poiblí fiú mura mbíonn siad ag
obair ar an lá saoire poiblí. Déanann an cás-staidéir cur síos ar conas atá an
íocaíocht oibrí páirtaimseartha le haghaidh saoire phoiblí ríofa.

  * [ _Cúram máithreachais agus an bhanaltra sláinte phoiblí_ ](/ga/birth-family-relationships/after-your-baby-is-born/maternity-care-and-public-health-nurse/)

An ról atá ag an mbanaltra sláinte phoiblí i dtaobh seirbhísí máthaireachais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

