English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Spórt agus Fóillíocht ](/ga/travel-and-recreation/sport-and-
leisure/) > Ceadúnais Iascaireachta

#  Ceadúnais Iascaireachta

  * Eolas 
  * Rialacha 
  * Rataí 
  * Conas Iarratas a dhéanamh 
  * Cá háit a ndéanfaidh mé iarratas 

##  Eolas

Rialaíonn [ Iascaigh Intíre na hÉireann (IIE)
](http://www.fisheriesireland.ie/) cúrsaí slatiascaireachta, comhlacht Stáit a
bunaíodh i mí Iúil 2010 tar éis chónascadh an Príomh-Bhoird Iascaigh agus na
Boird Iascaigh Réigiúnacha mar aon ghníomhaireacht amháin. Is é an
phríomhfheidhm atá ag Iascaigh Intíre na hÉireann ná comhairle a chur ar an
Aire maidir le beartas a bhaineann le caomhnú, cosaint, bainistíocht, forbairt
agus feabhsú iascaigh intíre agus slatiascaireachta mara. Cinntíonn sé go
gcloítear le dlíthe iascaigh náisiúnta agus áitiúla in uiscebhealaí intíre
agus amach chomh fada leis an teorainn iascaigh 12 mhíle amach ón gcósta.
Cinntíonn sé freisin go dtugtar cosaint agus go gcaomhnaítear acmhainní
iascaigh na hÉireann.

Tá an iascaireacht duáin in Éirinn roinnte sna rannóga seo a leanas: [ garbh
](http://www.fishinginireland.info/coarse/index.htm) , [ spórt
](http://www.fishinginireland.info/salmon/index.htm) , [ farraige
](http://www.fishinginireland.info/sea/index.htm) , [ liús
](http://www.fishinginireland.info/pike/index.htm) , agus [ breac
](http://www.fishinginireland.info/trout/index.htm) . I measc na ngnéithe éisc
atá faoi chosaint in Éirinn tá bradán, breac geal, bass farraige, iasc
sliogánach, eascann agus iasc uisce locha ar fad. Teastaíonn ceadúnais ón Stát
le dul ag iascaireacht bradáin nó breac geal in aon chuid den tír.

###  Feirmeacha Éisc

Cuireann truailliú uisce, márú éisc agus fadhbanna eile isteach ar dhaonra
éisc i mbealaí uisce intíre. Tá clár bainistiú stoic éisc ag an IIE le daonra
éisc in áiteanna a d'fhulaing a thabhairt ar ais. Baineadh úsáid freisin as
bainistiú stoic éisc le stádas na hiascaireachta a ardú agus le dul i ngleic
le ceisteanna maidir le cosaint agus caomhnú na ngnéithe. [ Léigh tuilleadh
faoi fheirmeacha éisc in Éirinn ](http://www.fisheriesireland.ie/Fish-
Farm/fishfarm.html) anseo.

###  Cosaint Acmhainní

Tá baint ag an Iascach Intíre Éireann, ag [ Cabhlach na hÉireann
](http://www.military.ie/ie/an-tseirbhas-chabhlaigh/) , ag an [ Aer Corps
](http://www.military.ie/ie/an-taerchor/) agus an [ Garda Síochána
](http://www.garda.ie) ar fad i gcaomhnú na n-acmhainní iascaireachta in uiscí
intíre agus i bhfarraigí na hÉireann. Plean patróil náisiúnta comhordú na
hoibríochtaí chosanta agus faire go léir.

Tá sé mar aidhm ag na seirbhísí patróil agus faire cosc a chur ar
ghníomhaíocht mhídhleathúil tríd a bheith i láthair agus le feiceáil chomh
minic agus is féidir in uiscí agus farraigí agus leis an dlí a chur orthu siúd
a bhriseann é, líonta mídhleathacha, trealamh, gléas iascaireachta agus an
t-iasc féin a thógáil.

###  Cluaisíní a chur ar mhárú bradáin agus tuairisc a choinneáil

Tháinig córas i bhfeidhm in Éirinn sa bhliain 2000 le cluaisíní a chur ar
bhradáin agus tuairisc a choinneáil ar gach márú tráchtála agus spóirt. Tá an
córas seo cosúil le córais atá i bhfeidhm i gCeanada, sa Fhrainc, sa Spáinn
agus i Stáit Aontaithe Meiriceá. Cuireann an córas cluaisíní seo staitisticí
tábhachtacha ar fáil maidir le máruithe agus tuairim maidir le leibhéal stoic
sna haibhneacha.

##  Rialacha

  * Tá formhór uiscí na hÉireann in úinéireacht phríobháideach nó in úinéireacht an Stáit. Éisíonn úinéir an uisce ceadúnas iascaireachta a thugann cead iascaireachta ag tréimhsí éagsúla idir lá amháin agus séasúr uilig. 
  * Ní féidir breith ar iasc abhann ar aon bhealach eile go dleathúil in Éirinn ach le slat agus líne. Tá sé in aghaidh an dlí ag duine amháin a bheith ag baint úsáide as dhá slat ag aon am amháin. 
  * Tá sé i gcoinne an dlí a bheith ag baint úsáide as iasc beo mar baoite. 
  * Ní mór duit ceadúnais Iascaireachta Stáit, cluaisíní agus ceadúnas faoi leith iascaireachta a fháil más mian leat dul ag iascaireacht bradán agus breac geal. Tá tréimhsí ama agus praghasanna éagsúla ag baint leis na ceadúnais. (Breathnaigh thíos sa mhír conas iarratas a dhéanamh). 
  * Tagann deireadh le formhór na hiascaireachta ar an 30 Meán Fómhair gach bliain (roinnt eisceachtaí ann nuair a dhúnann áiteanna ar dhátaí éagsúla idir 15 Meán Fómhair agus 12 Deireadh Fómhair). Is féidir tuilleadh eolais a fháil ó [ d'oifig IIE áitiúil ](http://www.fisheriesireland.ie/About-Us/contact-us.html) . 

Is féidir [ tuilleadh eolais faoi rialacháin iascaigh
](http://www.fishinginireland.info/regulations.htm) a fháil anseo.

##  Rataí

Is gá Ceadúnas Stáit a fháil chun iascaireacht a dhéanamh i gcomhair bradán
agus breac geal. Is féidir leat ceadúnas a cheannach ar feadh lá amháin nó
suas chomh fada le bliain. Tá faisnéis faoin réimse ceadúnais atá ar fáil agus
faoin gcostas a bhaineann leo ar láithreán slatiascaireachta Iascaigh Intíre
na hÉireann, áit ar féidir leat [ an ceadúnas a cheannach ar líne
](http://www.fishinginireland.info/salmon/salmon_licence.htm) .

Cé go bhfuil gá le ceadúnas chun iascach i gcomhair bradán agus breac geal, ní
chiallaíonn sé go bhfuil tú i dteideal iascach. Is iondúil go mbíonn gá le
ceadúnais nó cead iascaigh ó úinéirí iascaigh freisin, agus ní mór é sin a
fháil as féin. Go ginearálta, cosnaíonn ceadúnas iascaigh idir €36 agus €50 in
aghaidh an lae.

##  Conas Iarratas a dhéanamh

[ Téigh i dteagmháil le do shiopa áitiúil iascaireachta
](http://www.fishinginireland.info/tackleshops/index.htm) , d’Oifig Áitiúil
Iascaigh nó le Iascaigh Intíre na hÉireann chun tuilleadh faisnéise a fháil
faoi cheadúnais agus slatiascaireacht i do cheantar.

##  Cá háit a ndéanfaidh mé iarratas

###  Iascach Intíre Éireann

3044 Céide an Locha  
Campas Gnó Iarthar na Cathrach  
Baile Átha Cliath 24  
D24 Y265  
Éire

**Teil:** +353 1 884 2600

**Facs:** +353 1 836 0060

**Láithreán Gréasáin:** [ http://www.fisheriesireland.ie/
](http://www.fisheriesireland.ie/)

**R-phost:** [ info@fisheriesireland.ie ](mailto:info@fisheriesireland.ie)

_**Dáta an Leasaithe Deireanaigh:** 24 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/sport-and-leisure/fishing-licences-and-
permits/?utm_source=sharebutton_facebook) [
](https://twitter.com/intent/tweet/?text=Cead%C3%BAnais%20Iascaireachta&url=https://www.citizensinformation.ie/ga/travel-
and-recreation/sport-and-leisure/fishing-licences-and-
permits/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/sport-and-leisure/fishing-licences-and-
permits/?utm_source=sharebutton_whatsapp) [
](mailto:?subject=Cead%C3%BAnais%20Iascaireachta&body=https://www.citizensinformation.ie/ga/travel-
and-recreation/sport-and-leisure/fishing-licences-and-
permits/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ceadúnais agus úinéireacht madraí_ ](/ga/environment/pets-and-wildlife/control-of-dogs/)

Rialacha maidir le húinéireacht agus rialú madraí in Éirinn. Áirítear leis seo
ceadúnú, micrishliseanna agus srianta do phórtha áirithe.

  * [ _Do cheadúnas tiomána a athrú go ceadúnas tiomána Éireannach_ ](/ga/travel-and-recreation/motoring/driver-licensing/exchanging-foreign-driving-permit/)

Chonas ceadúnas tiomána eisithe i dtír eile a mhalartú ar son ceadúnais
tiomána Eireannaigh.

  * [ _Ceadúnú bád agus soithí uisce in Éirinn_ ](/ga/travel-and-recreation/sport-and-leisure/licensing-of-boats-and-watercraft-in-ireland/)

Tá na rialacháin a bhaineann le baid aeraíochta agus soithí uisce a úsáid in
Éirinn leagtha síos sa cháipéis seo.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

