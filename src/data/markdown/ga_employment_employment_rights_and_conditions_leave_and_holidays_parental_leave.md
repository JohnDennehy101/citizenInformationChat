English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Cearta
agus Coinníollacha Oibre ](/ga/employment/employment-rights-and-conditions/) >
[ Saoire agus laethanta saoire ](/ga/employment/employment-rights-and-
conditions/leave-and-holidays/) > Saoire do thuismitheoirí

#  Saoire do thuismitheoirí

  * Cad í saoire thuismitheoireachta? 
  * An féidir liom saoire thuismitheoireachta a fháil? 
  * Cé mhéid saoire thuismitheoireachta is féidir liom a ghlacadh? 
  * An gá dom mo shaoire thuismitheoireachta go léir a ghlacadh ag an am céanna? 
  * Do chearta fostaíochta a chosaint 
  * An féidir le m’fhostóir m’iarraidh ar shaoire thuismitheoireachta a dhiúltú? 
  * Filleadh ar an obair tar éis saoire thuismitheoireachta 
  * Conas iarratas a dhéanamh ar shaoire thuismitheoireachta 
  * Eolas breise 

##  Cad í saoire thuismitheoireachta?

###  Rannóg na Ranníocaíochtaí Deonacha

Roinn Coimirce Sóisialaí  
McCarter's Road,  
Buncrana,  
Dún na nGall,  
F93 CH79

**Teil:** (01) 471 5898 or 0818 690690

**Láithreán Gréasáin:** [
https://www.gov.ie/en/campaigns/fb84c0-intreo/?referrer=http://www.gov.ie/intreo/
](https://www.gov.ie/en/campaigns/fb84c0-intreo/?referrer=http://www.gov.ie/intreo/)

**R-phost:** [ contributionstatement@welfare.ie
](mailto:contributionstatement@welfare.ie)

##  An féidir liom saoire thuismitheoireachta a fháil?

caithfidh tú critéir áirithe a shásamh le bheith incháilithe do shaoire
thuismitheoireachta. Caithfidh tú an méid seo a leanas a dhéanamh:

  * Caithfidh gur tuismitheoir ábhartha thú. Ciallaíonn seo gur tuismitheoir, tuismitheoir uchtála, nó duine thú a ghníomhaíonn “in loco parentis” (a ghníomhaíonn mar thuismitheoir don leanbh) 
  * Caithfidh tú an tsaoire a ghlacadh roimh bhreithlá 12 bhliain do linbh (nó breithlá 16 bliana do linbh má tá do leanbh faoi mhíchumas nó má tá breoiteacht fhadtéarmach orthu) 
  * Caithfidh tú fógra ar a laghad 6 seachtaine a thabhairt do d’fhostóir 
  * Caithfidh tú an tsaoire a ghlacadh in aon tréimhse leanúnach amháin, nó i mbloic ar a laghad 6 seachtaine (mura gcomhaontaíonn d’fhostóir leis ligean duit an tsaoire a ghlacadh ar bhealach éagsúil – féach ‘An gá dom mo shaoire thuismitheoireachta go léir a ghlacadh ag an am céanna?’ thíos) 

Ní leagtar amach sa reachtaíocht ach an teidlíocht íosta do shaoire
thuismitheoireachta. Ag brath ar do chonradh fostaíochta, b’fhéidir go bhfuil
cearta níos fairsinge agat i leith saoire thuismitheoireachta.

###  Fad na Seirbhíse

Go ginearálta, caithfidh go raibh tú ag oibriú do d’fhostóir ar feadh bliana,
ar a laghad, le bheith i dteideal saoire thuismitheoireachta a fháil.

Má tá do leanbh an-ghar don teorainn aoise agus má bhí tú ag oibriú do
d’fhostóir ar feadh breis agus 3 mhí (ach níos lú ná bliain amháin), is féidir
leat ‘saoire thuismitheoireachta pro-rata’ a ghlacadh.

###  Teorainneacha aoise do leanaí

Is féidir leat saoire thuismitheoireachta a ghlacadh do gach leanbh go dtí a
mbreithlá 12 bhliain d’aois.

Má rinne tú do leanbh a uchtú idir aois 10 agus 12 bhliain, is féidir leat
saoire thuismitheoireachta a ghlacadh dóibh go dtí 2 bhliain i ndiaidh dháta
an ordaithe uchtála.

Má tá do leanbh faoi mhíchumas nó má tá breoiteacht fhadtéarmach orthu, is
féidir leat saoire thuismitheoireachta a ghlacadh go dtí go mbaineann siad
leanbh 16 bliana d’aois amach.

Is féidir síneadh le saoire thuismitheoireachta a cheadú má chuir breoiteacht
nó éagumas eile stop ort ón tsaoire a ghlacadh sular bhain do leanbh an
teorainn aoise amach.

##  Cé mhéid saoire thuismitheoireachta is féidir liom a ghlacadh?

Is féidir leat **a mhéid le 26 seachtain de shaoire thuismitheoireachta** a
ghlacadh do gach leanbh incháilithe Leagtar seo amach san Acht um Shaoire do
Thuismitheoirí (Leasú), 2019.

Má tá breis agus leanbh amháin agat, ní cheadaítear ach 26 seachtain de
shaoire thuismitheoireachta a ghlacadh i dtréimhse 12 mhí. D’fhéadfadh seo a
bheith níos faide má chomhaontaíonn d’fhostóir leis.

###  Cad a tharlaíonn má tá cúpla nó trírín agam?

Is féidir le tuismitheoirí cúpla nó trírín breis agus 26 seachtain de shaoire
thuismitheoireachta a ghlacadh i mbliain.

###  Cad a tharlaíonn má oibrím go páirtaimseartha?

Má oibríonn tú go páirtaimseartha, laghdaítear do theidlíocht do shaoire
thuismitheoireachta ar bhonn pro-rata.

Ciallaíonn seo, má oibríonn tú 50% de ghnáthsheachtain oibre, is féidir leat
13 sheachtain iomlána de shaoire thuismitheoireachta a ghlacadh.

I gcásanna áirithe, beidh ort féin agus d’fhostóir a dhéanamh amach cad atá i
gceist le do ghnáthsheachtain oibre, bunaithe ar an méid uaireanta a oibríodh
le 26 seachtain anuas.

##  An gá dom mo shaoire thuismitheoireachta go léir a ghlacadh ag an am
céanna?

Tá tá i dteideal 26 seachtain de shaoire thuismitheoireachta a ghlacadh do
gach leanbh incháilithe. Is féidir leat an tsaoire seo a ghlacadh:

  * Mar thréimhse leanúnach amháin de shaoire 
  * Mar 2 bhloc ar leith saoire ar a laghad 6 seachtaine an ceann (caithfidh bearna ar a laghad 10 seachtaine a bheith idir an 2 thréimhse de shaoire thuismitheoireachta in aghaidh an linbh). 

Is féidir leat do shaoire thuismitheoireachta a bhriseadh isteach i laethanta
oibre nó in uaireanta an chloig (nó meascán den dá rud) má chomhaontaíonn
d’fhostóir leis seo. Mar shampla, is féidir leat iarraidh ar lá amháin saoire
thuismitheoireachta a ghlacadh sa tseachtain go dtí go bhfuil an liúntas
iomlán 26 seachtain úsáidte.

###  An féidir liom mo shaoire thuismitheoireachta neamhíoctha a roinnt le mo
pháirtnéir?

Tá teidlíocht chothrom ar leith ag an mbeirt tuismitheoirí do shaoire
thuismitheoireachta. Ciallaíonn seo go bhfuil an bheirt agaibh i dteideal 26
seachtain de shaoire a ghlacadh.

Má oibríonn tú don fhostóir céanna agus má chomhaontaíonn d’fhostóir leis, is
féidir leat 14 seachtaine de do theidlíocht do shaoire thuismitheoireachta a
aistriú chuig an tuismitheoir eile.

###  Cad a tharlaíonn má athraím post sular ghlac mé mo shaoire go léir?

Má athraíonn tú post agus má d’úsáid tú cuid de do liúntas saoire
thuismitheoireachta, is féidir leat úsáid a bhaint as fuílleach do liúntais i
ndiaidh fostaíocht bliain amháin le d’fhostóir nua (chomh fad agus atá do
leanbh níos óige ná 12 bhliain d’aois go fóill).

##  Do chearta fostaíochta a chosaint

Cosnaítear do chearta fostaíochta i rith saoire thuismitheoireachta. Caitear
leat, go ginearálta, faoi mar atá tú fostaithe fad a bhíonn tú ar saoire
thuismitheoireachta.

Is í an t-aon eisceacht leis seo ná an ceart atá agat pá nó aoisliúntas
(ranníocaíochtaí pinsin) a fháil ó d’fhostóir fad a bhíonn tú ar saoire
thuismitheoireachta.

###  Saoirí poiblí agus saoire bhliantúil

Is féidir leat leanúint le shaoire bhliantúil a charnadh fad a bhíonn tú ar
saoire thuismitheoireachta. Má thagann do shaoire aníos i rith saoire
thuismitheoireachta, is féidir iad a ghlacadh ag tráth níos déanaí.

Tá tá i dteideal aon saoirí poiblí a fháil a thagann aníos fad a bhíonn tú ar
saoire thuismitheoireachta. Is féidir do theidlíocht do shaoire phoiblí a chur
le deireadh shaoire tuismitheoireachta.

###  Cad a tharlaíonn má éirím breoite fad a bhím ar saoire
thuismitheoireachta?

Má éiríonn tú breoite fad a bhíonn tú ar saoire thuismitheoireachta agus mura
féidir leat aire a thabhairt do do leanbh, is féidir an tsaoire a chur ar
fionraí d’fhad na breoiteachta.

Caithfidh tú fógra scríofa agus fianaise i leith do bhreoiteachta a thabhairt
do d’fhostóir a luaithe agus is indéanta go réasúnta.

Atosaítear an tsaoire thuismitheoireachta i ndiaidh na breoiteachta. Caitear
leat mar fhostaí atá breoite i rith na breoiteachta.

###  Cad a tharlaíonn le mo ranníocaíochtaí árachais shóisialaigh?

Is féidir leat ranníocaíochtaí ÁSPC a chuirtear do shochar a fháil fad a
bhíonn saoire thuismitheoireachta á glacadh agat. Is féidir le ranníocaíochtaí
ÁSPC a chuirtear do shochar do thaifead árachais shóisialaigh agus do
theidlíocht do shochair amach anseo a chosaint.

Caithfidh d’fhostóir scríobh chuig an Rannóg Seirbhísí Cáilitheachta Cliant
den Roinn Coimirce Sóisialaí (an RCS), agus na seachtainí nár oibrigh tú a
lua, chun gur féidir leat ranníocaíochtaí ÁSPC a chuirtear do shochar a fháil
don am seo.

##  An féidir le m’fhostóir m’iarraidh ar shaoire thuismitheoireachta a
dhiúltú?

Ní féidir le d’fhostóir saoire thuismitheoireachta a dhiúltú ach mura bhfuil
tú i dteideal í a ghlacadh.

###  An féidir le m’fhostóir mo shaoire thuismitheoireachta a chur siar?

Is féidir le d’fhostóir do shaoire thuismitheoireachta a chur siar ar feadh a
fhaide le 6 mhí. Caithfidh siad é seo a dhéanamh sula síníonn siad an cháipéis
deimhnithe. Ní féidir do shaoire a chur siar ina dhiaidh sin gan chomhaontú
breise scríofa a bheith déanta.

Is féidir an méid seo a leanas a áireamh le cúiseanna le saoire a chur siar:

  * Easpa cumhdaigh fad a bhíonn tú ar saoire 
  * An chaoi go bhfuil fostaithe eile ar saoire thuismitheoireachta cheana féin. 

Ní féidir gnáthshaoire thuismitheoireachta a chur siar ach uair amháin. Is
féidir do shaoire a chur siar faoi dhó más iad athruithe séasúracha ar an méid
oibre is cúis leis.

###  An féidir le m’fhostóir mo shaoire thuismitheoireachta a chealú?

Níl saoire thuismitheoireachta le húsáid ach le haire a thabhairt don leanbh
atá i gceist. Má ghlacann tú le saoire thuismitheoireachta agus má úsáideann
tú í ar chúis eile, tá d’fhostóir i dteideal an tsaoire a chealú.

##  Filleadh ar an obair tar éis saoire thuismitheoireachta

Tá tú i dteideal filleadh ar do phost i ndiaidh saoire thuismitheoireachta a
ghlacadh, murach go bhfuil sé indéanta go réasúnta do d’fhostóir a cheadú duit
filleadh ar an bpost céanna.

Más amhlaidh an cás, caithfear post eile oiriúnach a thairiscint duit laistigh
den ghnólacht. Ní féidir le coinníollacha nach bhfuil chomh fabhrach céanna
baint leis an bpost eile i gcomparáid leis an bpost a bhí agat roimhe sin, mar
shampla, caithfidh na coinníollacha céanna pá (nó coinníollacha níos fearr)
baint leis. Ina theannta sin, tá tú i dteideal aon fheabhsúcháin ar phá nó ar
choinníollacha eile a fháil a rinneadh fad a bhí tú ar saoire
thuismitheoireachta.

Tá tuismitheoirí a théann ar saoire thuismitheoireachta á gcosaint ó dhífhostú
éagórach.

###  An féidir liom iarraidh ar shocruithe oibre níos solúbtha?

Nuair a fhilleann tú ar obair i ndiaidh dul ar saoire thuismitheoireachta, is
féidir leat athruithe ar d’uaireanta nó do phatrúin oibre a iarraidh. Is gnách
go mbeartaítear seo a dhéanamh ar feadh tréimhse shocraithe ama. Caithfidh
d’fhostóir machnamh a dhéanamh ar d’iarraidh agus freagairt a thabhairt duit
laistigh de 4 seachtaine. Ní gá do d’fhostóir comhaontú le d’iarraidh.

###  Cá féidir liom gearán a dhéanamh?

Má bhíonn gearán agat faoi do theidlíocht do shaoire thuismitheoireachta, ba
cheart duit labhairt le d’fhostóir faoi seo ar dtús.

Mura féidir leat an tsaincheist a réiteach go neamhfhoirmiúil, is féidir leat
nó leis an bhfostóir an gearán a chur faoi bhráid an Choimisiúin um Chaidreamh
san Áit Oibre (an CCÁO) **laistigh de 6 mhí** i ndiaidh gur tharla an díospóid
nó gearán. Is féidir síneadh ama 6 mhí eile a chur leis an teorainn ama ach
amháin má tá cúis réasúnta leis an moill.

Is féidir leat do ghearán a sheoladh ar aghaidh trí úsáid a bhaint as foirm
ghearáin ar líne an CCÁO.

Is féidir leat eolas breise a léamh faoi conas gearán a dhéanamh, sonraí faoi
phróiseas breithnithe an CCÁO san áireamh.

##  Conas iarratas a dhéanamh ar shaoire thuismitheoireachta

Má bheartaíonn tú dul ar saoire thuismitheoireachta, caithfidh tú fógra
scríofa a thabhairt do d’fhostóir ar a laghad 6 seachtaine sula mbíonn an
tsaoire le tosú.

Ba cheart go gcuirfí an méid seo a leanas san áireamh i d’fhógra scríofa:

  * An dáta a bheartaíonn tú tús a chur le saoire thuismitheoireachta 
  * An bealach ina nglacfar an tsaoire (mar shampla, i mbloc leanúnach amháin 26 seachtain nó 1 lá saor ón obair sa tseachtain) 
  * Fad na saoire 

Caithfidh tú cáipéis deimhnithe a shíniú le d’fhostóir, ina ndeimhnítear na
sonraí faoi do shaoire thuismitheoireachta, **ar a laghad 4 seachtaine** sula
mbíonn an tsaoire le tosú.

Ba cheart d’fhostóirí scríobh chuig an Rannóg Seirbhísí Cáilitheachta Cliant
den Roinn Coimirce Sóisialaí (an RCS), a dheimhníonn fad, líon seachtainí agus
dátaí cruinne na saoire tuismitheoireachta.

##  Eolas breise

Is í an reachtaíocht a bhaineann leis an tsaoire thuismitheoireachta an tAcht
um Shaoire do Thuismitheoirí, 1998-2019.

Is féidir leat eolas breise a fháil sna ceisteanna coitianta faoi shaoire
thuismitheoireachta ar justice.ie.

Chomh maith leis sin, is féidir leat teagmháil a dhéanamh le Seirbhís
Faisnéise agus Chustaiméirí an Choimisiúin um Chaidreamh san Áit Oibre.

SharedAddress for Social Protection (Client Eligibility Services) : ID
a09e4f3dbf3

SharedAddress for Workplace Relations Customer Services (formerly NERA
Information Service) : ID ab4e9891b61

_**Dáta an Leasaithe Deireanaigh:** 11 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/employment/employment-
rights-and-conditions/leave-and-holidays/parental-
leave/?utm_source=sharebutton_facebook) [
](https://twitter.com/intent/tweet/?text=Saoire%20do%20thuismitheoir%C3%AD&url=https://www.citizensinformation.ie/ga/employment/employment-
rights-and-conditions/leave-and-holidays/parental-
leave/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/employment-
rights-and-conditions/leave-and-holidays/parental-
leave/?utm_source=sharebutton_whatsapp) [
](mailto:?subject=Saoire%20do%20thuismitheoir%C3%AD&body=https://www.citizensinformation.ie/ga/employment/employment-
rights-and-conditions/leave-and-holidays/parental-
leave/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Saoire do Thuismitheoirí_ ](/ga/employment/employment-rights-and-conditions/leave-and-holidays/leave-for-parents/)

Forbhreathnú ar na cineálacha éagsúla teidlíochtaí saoire reachtúla atá ar
fáil do thuismitheoirí atá ag obair.

  * [ _Saoire Thuismitheora_ ](/ga/employment/employment-rights-and-conditions/leave-and-holidays/parents-leave/)

Tá gach tuismitheoir i dteideal coicís de shaoire thuismitheora ar pháiste a
rugadh nó a uchtaíodh an 1 Samhain 2019 nó ina dhiaidh sin.

  * [ _Saoire mhaithreachais_ ](/ga/employment/employment-rights-and-conditions/leave-and-holidays/maternity-leave/)

Tá fostaithe mná i dteideal saoire mháithreachais, roimh agus i ndiaidh
breithe a leanbh. Sonraí breise ar fáil anseo.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

