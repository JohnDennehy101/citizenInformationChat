English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Tosú
ag obair agus athrú jabanna ](/ga/employment/starting-work-and-changing-job/)
> [ Daoine óga ag obair ](/ga/employment/starting-work-and-changing-job/young-
people-at-work/) > Uaireanta oibre do dhaoine óga

#  Uaireanta oibre do dhaoine óga

  * Oibrithe óga 
  * Teorainneacha ama oibre 
  * Am saor agus sosanna ón obair 
  * Teorainneacha ar obair oíche agus goluath ar maidin 
  * Gearán a dhéanamh faoi shárú aruaireanta oibre nó sosanna scíthe 
  * Cá ndéanfaidh mé gearán? 

##  Oibrithe óga

Braitheann an líon uaireanta an chloig is féidir leat oibriú agus na saghsanna
post is féidir leat a dhéanamh, ar d’aois.

Daoine idir 14 agus 18 mbliana d’aois iad oibrithe óga a oibríonn d’fhostóir.
Mar gheall go mbíonn oibrithe óga in oideachas lánaimseartha, go ginearálta,
is éagsúil na dlíthe éagsúla fostaíochta a chosnaíonn iad ó na dlíthe a
chosnaíonn daoine fásta. Is amhlaidh seo lena chinntiú nach gcuireann a
n-obair a sláinte ná a n-oideachas i mbaol.

Rialaítear na huaireanta oibre do dhaoine óga faoin Acht um Chosaint Daoine
Óga (Fostaíocht), 1996. Leagtar amach san Acht uaireanta oibre uasta, sosanna
scíthe ón obair agus toirmisc ó oibriú go déanach san oíche i measc daoine óga
níos óige ná 18 mbliana d’aois.

Baineann an tAcht le daoine óga níos óige ná 18 mbliana d’aois. Tugtar
sainmhíniú ar leanaí san Acht mar dhaoine faoi bhun 16 bliana d'aois agus ar
dhaoine óga mar daoine idir 16 agus 17 mbliana d’aois. Níl feidhm ag an Acht
maidir leanaí nó daoine óga a bheidh fostaithe ag garghaol.

Is féidir leat eolas breise a léamh faoi do chearta fostaíochta mar oibrí óg.

##  Teorainneacha ama oibre

###  Leanaí

Ní féidir le fostóirí leanaí faoi 16 bliana d’aois a fhostú i bpoist rialta
lánaimseartha. Is féidir leo leanaí 14 agus 15 bliana d’aois a fhostú le
hobair éadrom a dhéanamh, mar seo a leanas:

  * Is féidir le leanaí 14 bliana d’aois nó níos sine obair éadrom i rith laethanta saoire a dhéanamh nuair nach mó na huaireanta ná 7 n-uaire an chloig in aon lá nó 35 uair an chloig in aon seachtain. 
  * Is féidir le leanaí níos sine ná 15 bliana ach níos óige ná 16 bliana d'aois obair éadrom a dhéanamh ar feadh a fhaide le 8 n-uaire an chloig sa tseachtain i rith an téarma scoile. 
  * Is féidir le leanaí níos óige ná 16 bliana d’aois a fhaide le 8 n-uaire an chloig sa lá agus 40 uair an chloig sa tseachtain a oibriú má tá páirt á glacadh acu i gclár faofa taithí oibre nó oideachais, chomh fada agus nach ndéanann an obair díobháil dá sábháilteacht, sláinte, nó forbairt. Is iad cláir oideachais nó cláir um thaithí oibre fhormheasta do dhaoine níos óige ná 16 bliana d’aois cláir oideachais, taithí oibre nó oiliúna atá formheasta ag an Aire Oideachais, an Aire Poist, Fiontar agus Nuálaíochta nó ag SOLAS 
  * Ba cheart go mbeadh 21 lá saor ón obair, ar a laghad, i rith laethanta saoire an tsamhraidh ag leanaí níos óige ná 16 bliana d’aois. 
  * Is féidir leanaí a fhostú in obair scannán, chultúrtha, fógraíochta nó spóirt faoi cheadúnais a d’eisigh an tAire Fiontar, Trádála agus Fostaíochta. 

###  Uasuaireanta oibre seachtainiúla do leanaí níos óige ná 16 bliana d’aois.

Aois  |  14 bliana d’aois  |  15 bliana d’aois   
---|---|---  
Am téarma scoile  |  Ceann ar bith  |  8 n-uaire an chloig   
Saoirí  |  35 uair an chloig  |  35 uair an chloig   
Taithí oibre  |  40 uair an chloig  |  40 uair an chloig   
  
###  Coimisiúin um Chaidreamh san Áit Oibre

Bóthar Uí Bhriain  
Ceatharlach  
R93 E920

**Uaireanta Oscailte:** Luan go hAoine 9.30rn go 1in, 2in go 5in

**Teil:** (059) 917 8990

**Lóghlao:** 0818 80 80 90

**Láithreán Gréasáin:** [ https://www.workplacerelations.ie/en/
](https://www.workplacerelations.ie/en/)

##  Am saor agus sosanna ón obair

Tá tú i dteideal 3 shaghas éagsúla de shosanna ón obair:

  * Sosanna scíthe - sosanna lóin: sosanna tae agus sosanna eile gearra i rith an lae 
  * Scíth laethúil - an sos idir tréimhse amháin oibre a chríochnú agus tréimhse eile a thosú 
  * Scíth sheachtainiúil - laethanta iomlána nach bhfreastalaíonn tú ar an obair, tugtar ‘laethanta saora’ orthu de ghnáth 

###  Am saor agus sosanna scíthe do leanaí faoi 16 bliana d’aois

Sos scíthe leathuair an chloig  Sos scíthe laethúil  |  i ndiaidh obair 4 huaire an chloig  14 huaire an chloig saor ón obair i ndiaidh a chéile   
---|---  
Sos scíthe seachtainiúil  |  2 lá shaora, le bheith i ndiaidh a chéile, chomh fada agus is indéanta   
  
###  Am saor agus sosanna scíthe do dhaoine 16 agus 17 mbliana d’aois

Sos scíthe leathuair an chloig  Sos scíthe laethúil  |  i ndiaidh obair 4 1/2 uair an chloig  12 uair an chloig saor ón obair i ndiaidh a chéile   
---|---  
Sos scíthe seachtainiúil  |  2 lá shaora, le bheith i ndiaidh a chéile, chomh fada agus is indéanta   
  
##  Teorainneacha ar obair oíche agus goluath ar maidin

Ní cheadaítear do **leanaí** oibriú roimh 8am ar maidin nó tar éis 8pm
istoíche.

Ní cheadaítear do **dhaoine óga** 16 agus 17 mbliana d’aois oibriú roimh 6am
ar maidin nó tar éis 10pm istoíche, de ghnáth.

###  Oibriú in áitreabh ceadúnaithe (ar nós teach tábhairne)

Is féidir daoine óga atá ag freastal ar an scoil a fhostú ar dualgais
ghinearálta in áitreabh ceadúnaithe, ar nós teach tábhairne.

I rith téarma scoile, ní féidir leo oibriú ach go dtí 11pm ar lá nach díreach
roimh lá scoile é. Mar shampla, is féidir leat oibriú go dtí 11pm ar oíche na
hAoine mura mbíonn tú ar scoil ar an Satharn. Ní féidir leat oibriú go dtí
11pm ar an Domhnach, áfach, más gá duit a bheith ar scoil ar an Luan.

Caithfidh fostóirí a fhostaíonn daoine óga in áitreabh ceadúnaithe cloí leis
an gCód Cleachtais maidir le Fostaíocht Daoine Óga in Áitreabh Ceadúnaithe
(pdf).

Is féidir leat eolas breise a léamh faoi fhreagrachtaí fostóirí.

Leagtar amach an dlí maidir le hoibrithe óga atá fostaithe in áitreabh
ceadúnaithe i Rialacháin an Achta um Chosaint Daoine Óga, 1996 (Fostaíocht in
Áitreabh Ceadúnaithe), 2001 (I.R. 350/2001).

##  Gearán a dhéanamh faoi shárú aruaireanta oibre nó sosanna scíthe

Má bhíonn gearán agat faoi do chearta fostaíochta, ba cheart duit labhairt le
d’fhostóir faoi ar dtús. Mura féidir leat do ghearán a réiteach, is féidir
leat gearán a dhéanamh faoin Acht um Chosaint Daoine Óga (Fostaíocht), 1996 le
Seirbhísí Cigireachta an Choimisiúin um Chaidreamh san Áit Oibre (an CCÁO).

Má cheapann tú gur gearradh pionós ort i ngeall gur dhiúltaigh tú comhoibriú
le fostóir chun an tAcht a shárú (mar shampla, trí dhiúltú uaireanta
toirmiscthe a oibriú), is féidir le do thuismitheoir nó do chaomhnóir gearán a
dhéanamh le breithneoir an CCÁO thar do cheann.

Ba cheart duit an gearán a dhéanamh laistigh de 6 mhí i ndiaidh gur tharla an
eachtra, trí úsáid a bhaint as foirm ghearáin ar líne an CCÁO.

Is féidir leat teagmháil a dhéanamh, chomh maith, le Seirbhís Faisnéise agus
Chustaiméirí an CCÁO nó an treoir maidir leis an Acht um Chosaint Daoine Óga
(Fostaíocht), 1996 (pdf) de chuid an CCÁO a íoslódáil.

##  Cá ndéanfaidh mé gearán?

SharedAddress for National Employment Rights Authority: ID ab4e9891b61

_**Dáta an Leasaithe Deireanaigh:** 22 Meitheamh 2022 _

[
](https://facebook.com/sharer/sharer.php?u=https://www.citizensinformation.ie/ga/employment/starting-
work-and-changing-job/young-people-at-work/working-hours-rest-breaks-young-
people/?utm_source=sharebutton_facebook) [
](https://twitter.com/intent/tweet/?text=Uaireanta%20oibre%20do%20dhaoine%20%C3%B3ga&url=https://www.citizensinformation.ie/ga/employment/starting-
work-and-changing-job/young-people-at-work/working-hours-rest-breaks-young-
people/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/starting-
work-and-changing-job/young-people-at-work/working-hours-rest-breaks-young-
people/?utm_source=sharebutton_whatsapp) [
](mailto:?subject=Uaireanta%20oibre%20do%20dhaoine%20%C3%B3ga&body=https://www.citizensinformation.ie/ga/employment/starting-
work-and-changing-job/young-people-at-work/working-hours-rest-breaks-young-
people/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Uaireanta oibre_ ](/ga/employment/employment-rights-and-conditions/hours-of-work/working-hours/)

Tá na huaireanta uasta oibre le haghaidh formhór fostaithe leagtha síos san
Acht um Eagrú Ama Oibre, 1997.

  * [ _Tá seirbhísí vacsaínithe agus imdhíonta ar fáil saor in aisce do pháistí agus do dhaoine óga_ ](/ga/health/health-services/children-s-health/vaccinations-for-children/)

Tá seirbhísí vacsaínithe/imdhíonta ar fáil do pháistí agus do dhaoine óga.

  * [ _Taifid a choimeád ar am oibre agus sos_ ](/ga/employment/employment-rights-and-conditions/hours-of-work/employment-working-time-records/)

Cuireann an doiciméad seo síos ar na dualgais dhlithiúla ar fhostóirí taifid
mhionsonraithe a choinneáil ar an am a dtosáionn agus a gcríochnaíonn
fostaithe, na huaireanta a oibríonn na fostaithe agus aon scor a thóagann
siad.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

