English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cánacha Caipitil ](/ga/money-and-
tax/tax/capital-taxes/) > Cáin Fháltais Caipitiúil

#  Cáin Fháltais Caipitiúil

  * Réamhrá 
  * Grúpthairseacha 
  * Luacháil 
  * Luach inchánaithe 
  * Ráta cánach 
  * Díolúintí 
  * Faoisimh 
  * Faoiseamh ar Mhaoin Oidhreachta 
  * Tuairisceán cánach a dhéanamh agus CáinFháltais Caipitiúil a íoc 
  * Teagmháil 

##  Réamhrá

Má fhaigheann tú bronntanas, b'fhéidir go mbeidh Cáin Bhronntanais le n-íoc
agat air. Má fhaigheann tú oidhreacht tar éis báis, b'fhéidir go mbeidh Cáin
Oidhreachta le gearradh air. Is cineálacha Cánach Fháltais Caipitiúil (CFC)
iad an dá cháin seo.

Gearrtar cáin ar an sochar (an bronntanas nó an oidhreacht) má tá luach thar
teorainn nó tairseach áirithe aige. Bíonn tairseacha saor ó cháin difriúla i
gceist ag brath ar an ngaol idir an teisteoir (an duine a thugann an sochar)
agus an tairbhí (an duine a fhaigheann an sochar). Tá roinnt díolúintí agus
faoisimh éagsúla ann ag brath ar an gcineál bronntanais nó oidhreachta atá i
gceist.

Tá tú díolmhaithe ó Cháin Fháltais Caipitiúil má fhaigheann tú bronntanas nó
oidhreacht ó do chéile/páirtnéir sibhialta.

Baineann an cháin le gach maoin atá lonnaithe in Éirinn. Baineann sí freisin
le maoin nach bhfuil lonnaithe in Éirinn nuair atá ceachtar den duine a
thugann an sochar nó an duine atá á fháil ina chónaí nó ina ghnáthchónaí in
Éirinn chun críocha cánach.

##  Grúpthairseacha

Is féidir bronntanais agus oidhreachtaí a fháil saor ó cháin suas go dtí méid
áirithe. Athraíonn an méid saor ó cháin, nó an tairseach, seo ag brath ar an
ngaol atá agat leis an duine a thugann an sochar. Tá trí chatagóirí nó grúpaí
difriúla. Tá tairseach ag gach ceann a bhaineann leis na sochair iomlána a
fuair tú sa chatagóir sin ón 5 Nollaig 1991 i leith.

Bíonn **Grúpa A** i gceist nuair atá an tairbhí, an duine a fhaigheann an
sochar, mar pháiste ag an té atá á thabhairt. Bíonn leasleanbh nó páiste
uchtaithe san áireamh anseo freisin.

Is féidir páiste altrama a bheith cuimsithe anseo má chónaigh an páiste
altrama leis an diúscróir agus faoina chúram, agus gur chuir sé/sí an cúram ar
fáil, ar a c(h)ostas féin, ar feadh tréimhse nó tréimhsí ar a laghad 5 bliana
ar an iomlán sular shroich an páiste altrama 18 mbliana d’aois. Ní bhaineann
an íostréimhse seo i gcás oidhreachta a thógtar ar dháta báis an diúscróra. Sa
chás seo is é tairseach Grúpa A a bheidh i gceist chomh fada is go raibh an
páiste altrama curtha faoi chúram an diúscróra roimh an dáta sin.

Baineann Grúpa A le tuismitheoirí a fhaigheann oidhreacht óna gclann, sa chás
go nglacann an tuismitheoir úinéireacht iomlán an oidhreachta amháin. Má
fhaigheann tuismitheoir oidhreacht agus gan úinéireacht iomlán a bheith acu ar
an sochar, nó má fhaigheann tuismitheoir bronntanas, bíonn Grúpa B i gceist.

Má fhaigheann tuismitheoir oidhreacht óna bpáiste, le húinéireacht iomlán na
hoidhreachta acu, bíonn sí díolmhaithe ó cháin más rud é go bhfuair an páiste
oidhreacht nó bronntanas ó cheachtar den dá thuismitheoir nach raibh
díolmhaithe ó Cháin Fháltais Caipitiúil sna cúig bliana roimhe sin. Ní gá cáin
ar bith a íoc sa chás seo fiú má tá an oidhreacht ón bpáiste thar an
tairseach.

Bíonn **Grúpa B** i gceist nuair atá an tairbhí mar:

  * Thuismitheoir (féach grúpa A freisin) 
  * Sheantuismitheoir 
  * Duine garchlainne nó iarua - féach thíos 
  * Dhearthair nó dheirfiúr 
  * Nó mar nia nó neacht ag an té atá á thabhairt - féach thíos 

Má tá an duine garchlainne ina m(h)ionaoiseach (faoi 18 mbliana d'aois) agus
má fhaigheann sé/sí bronntanas nó oidhreacht óna s(h)eantuismitheoir is féidir
le Grúpa A a bheith i gceist má tá tuismitheoirí an duine garchlainne
básaithe.

D'fhéadfadh tairseach Ghrúpa A a bheith i gceist más rud é go raibh nia nó
neacht ag obair sa ghnó atá ag an té a thugann an sochar ar feadh na cúig
bliana roimhe sin agus go gcomhlíonann sé/sí na critéir seo a leanas:

  * Ní mór gur gaol fola atá sa nia nó neacht seachas nia nó neacht trí phósadh 
  * Is maoin a úsáideadh don ghnó, lena n-áirítear feirmeoireacht, nó scaireanna sa chuideachta, atá sa tabhartas nó san oidhreacht. 
  * Más maoin atá sa tabhartas nó san oidhreacht, ní mór don nia nó neacht oibriú ar feadh níos mó ná 24 uair an chloig in aghaidh na seachtaine don diúscróir san áit a bhfuil an gnó ar siúl, nó don chuideachta más scaireanna atá sa tabhartas nó san oidhreacht. Má tá an gnó ar bun ag an diúscróir, a gcéile agus an nia nó neacht agus acu sin amháin, ní mór don nia nó neacht oibriú ar feadh níos mó ná 15 uair an chloig in aghaidh na seachtaine. 
  * Níl feidhm leis an faoiseamh seo má thógtar an sochar faoi iontaobhas lánroghnach. 

Bíonn **Grúpa C** i gceist do chaidreamh ar bith nach bhfuil san áireamh i
nGrúpa A nó i nGrúpa B.

Má fhaigheann tú sochar ó ghaol le do chéile básaithe nó ó ghaol le do
pháirtnéir sibhialta básaithe, is féidir measúnú a dhéanamh ort faoin ngrúpa
céanna a mbeadh ag do chéile/páirtnéir sibhialta dá mbeadh siadsan ag fáil an
tsochair óna ngaol. Mar shampla, má fhaigheann tú sochar ó athair do
chéile/páirtnéir sibhialta, is é an Grúpa C an ghrúpthairseach a bheadh i
gceist. Ach má fhaigheann tú sochar ó athair do chéile/páirtnéir sibhialta
agus do chéile/páirtnéir sibhialta básaithe, ansin bheadh an ghrúpthairseach a
bhaineann leat mar an gcéanna leis an tairseach do pháiste atá ag fáil sochar
óna t(h)uismitheoir, sé sin Grúpa A.

**Tairseacha CFC ó 10 Deireadh Fómhair 2018** **Grúpa A: €320,000** |  Ta Grúpa A i gceist más páiste leis an teisteoir an tairbhí (cuirtear leasleanbh nó páiste uchtaithe san áireamh anseo freisin, agus páiste altrama i gcúinsí áirithe), nó duine garchlainne mionaoiseach a bhfuil a thuismitheoir marbh. Tig le tuismitheoir atá ag fáil oidhreachta (le leas iomlán) ó pháiste cáiliú do thairseach Grúpa A.   
---|---  
**Grúpa B: €32,500** |  Tuismitheoir/ Deartháir/ Deirfiúr/ Neacht/ Nia/ Ua nó Banua/Dírshinsear leis an teisteoir   
**Grúpa C: €16,250** |  Gach cás eile   
**Tairseacha CFC** |  **2009 (roimh 8 Aibreán 2009)** |  **8 Aibreán 2009 go 31 Nollaig 2009** |  **1 Eanáir 2010 go 7 Nollaig 2010** |  **8 Nollaig 2010 go 6 Nollaig 2011** |  **7 Nollaig 2011 go 5 Nollaig 2012** |  **6 Nollaig 2012 go 13 Deireadh Fómhair 2015** |  **14 Deireadh Fómhair 2015 go 11 Deireadh Fómhair 2016** |  **12 Deireadh Fómhair 2016 go 9 Deireadh Fómhair 2018**  
---|---|---|---|---|---|---|---|---  
**Grúpa A** |  €542,544  |  €434,000  |  €414,799  |  €332,084  |  €250,000  |  €225,000  |  €280,000  |  €310,000   
**Grúpa B** |  €54,254  |  €43,400  |  €41,481  |  €33,208  |  €33,500  |  €30,150  |  €30,150  |  €32,500   
**Grúpa C** |  €27,127  |  €21,700  |  €20,740  |  €16,604  |  €16,750  |  €15,075  |  €15,075  |  €16,250   
  
##  Luacháil

Is é an dáta luachála ná an dáta ar a mbunaítear luach margaidh na maoine atá
i gceist sa tabhartas/oidhreacht.

I gcás _tabhartais_ , is hiondúil gur é dáta na luachála dáta an tabhartais.

I gcás _oidhreachta_ , is iondúil gur é an dáta luachála an chéad cheann de na
dátaí seo a leanas:

  * An dáta is féidir an oidhreacht a chur ar leataobh nó a thabhairt don tairbhí 
  * An dáta a gcoinnítear é chun sochair an tairbhí 
  * An dáta a n-aistrítear chuig an tairbhí é nó a n-íoctar leis é 

Is hiondúil gurb é an dáta báis an dáta luachála sna himthosca seo a leanas:

  * Tabhartas a dhéantar nuair a bhíonn duine ag smaoineamh ar an mbás (Donatio Mortis Causa) 
  * Sa chás nár úsáideadh cumhacht cúlghairme. D’fhéadfadh sé seo tarlú nuair a dhéanann duine tabhartas maoine ach go gcoinníonn sé/sí an chumhacht an tabhartas a chúlghairm, nó a thógáil ar ais. Má chailltear é nó í agus go dtagann deireadh leis an gcumhacht seo, bíonn an faighteoir inchánaithe mar dhuine a fuair an sochar mar oidhreacht. Má bhí úsáid in aisce ag an tairbhí as an sochar roimhe seo, gearrfar cáin air/uirthi mar dhuine a fuair tabhartas de luach úsáide na maoine. 

##  Luach inchánaithe

Is é an luach atá ar bhronntanas nó ar oidhreacht ná an luach ar an margadh ag
an am go mbeidh tú i dteideal úsáid nó leas a bhaint as.

Is é an luach atá inchánach ná an luach ar an margadh lúide na asbhaintí seo a
leanas.

Is féidir 'dliteanais, costais nó speansais ar bith atá iníoctha de réir
ceart' a bhaint as. Bheadh fiacha a gcaithfear íoc de réir dlí agus atá le
n-íoc ón sochar nó dá bharr i gceist anseo. Le hoidhreacht, bheadh costais
shochraide, costais riaracháin an eastáit, nó fiacha atá dlite ag an duine
mhairbh san áireamh anseo. Do bhronntanas, d'fhéadfadh costais dlí nó dleacht
stampála a bheith san áireamh.

Má dhéanann tú íocaíocht as an sochar nó má thugann tú cúnamh nó cabhair eile
mar chúiteamh air, is féidir é seo a bhaint as freisin. Tugtar 'comaoin' air
seo, agus mar shampla d'fhéadfadh páirtíocaíocht, suim a íoctar leis an
ndeontóir nó le duine eile go bliantúil, nó íocaíocht as fiacha an deontóra a
bheith i gceist.

Má fhaigheann tú sochar ar feadh tréimhse theoranta seachas úinéireacht iomlán
a fháil air, tá roinnt fachtóirí a thógtar san áireamh chun an luach a mheas.
Mínítear an chaoi chun luach leasa teoranta a ríomh i [ dTreoir IT 39 de chuid
na Coimisinéirí Ioncaim ](http://www.revenue.ie/en/gains-gifts-and-
inheritance/valuation-date-and-the-value-of-certain-benefits/limited-
interest.aspx) .

##  Ráta cánach

Sé an ráta caighdeánach ar Cháin Fháltais Caipitiúil ná 33% ar bhronntanais nó
oidhreachtaí déanta ó mheán oíche an 5ú Nollaig 2012. B’é an ráta ná 30%
roimhe sin. Ní bhaineann sé seo ach le suimeanna os cionn na grúpthairsí. Mar
shampla, más rud é go bhfuair tú bronntanais de €550,000 luach inchánaithe ó
do thuismitheoirí, ní íocfá cáin ach amháin ar an méid os cionn na grúpthairsí
cuí. (ón 10 Deireadh Fómhair 2018: Grúpa A: €320,000). Mar sin, gearrfar cáin
ag ráta 33% ar €230,000.

##  Díolúintí

Tá na nithe seo a leanas díolmhaithe ó Cháin Fháltais Caipitiúil:

  * Bronntanais nó oidhreachtaí ó chéile/páirtnéir sibhialta leat 
  * Íocaíochtaí cúitimh nó íocaíochtaí ar dhamáistí 
  * [ Sochair a úsáidtear i gcomhair costais leighis amháin do dhuine atá faoi éagumas buan de bharr galar fisiciúil nó meabhrach (pdf) ](http://www.revenue.ie/en/tax-professionals/tdm/capital-acquisitions-tax/cat-part22.pdf)
  * Sochair a thógtar ar mhaithe le carthanacht nó a fhaightear ó charthanas 
  * Airgead buaite i gcrannchur, scuabgheall, cluiche nó gealltóireacht 
  * Go hiondúil ní bhíonn Cáin Bhronntanais le gearradh ar shochair scoir ná ar íocaíochtaí iomarcaíochta nó pinsin. Más gaol leis an bhfostóir atá san fhostaí, áfach, nó más cuideachta phríobháideach an fostóir agus má mheastar go bhfuil an cuideachta á rialú ag an bhfostaí, féadfaidh na Coimisinéirí Ioncaim an díolúine seo a dhícheadú má mheasann siad go bhfuil an íocaíocht iomarcach. 
  * Tacaíocht réasúnta chun leanbh nó céile/pairtnéir sibhialta a chothabháil nó chun oideachas a chur orthu. 

###  Díolúintí eile

Tá an chéad €3,000 den luach iomlán aon bronntanais ar fad a fhaightear ó
duine amháin i mbliain na féilire ar bith díolmhaithe. Ní bhaineann sé seo le
hoidhreachtaí. Mar sin, b’fhéidir go bhfaighidh tú bronntanas ó roinnt daoine
sa bhliain féilire chéanna agus beidh an chéad €3,000 ó gach duine díolmhaithe
ó CFC. Ní bhaineann an díolúine seo le hoidhreacht.

Má fhaigheann tú bronntanas nó oidhreacht a bhí mar phríomháit cónaithe agat,
b'fhéidir go mbeadh sé díolmhaithe ó cháin Mura bhfuil aon teach eile nó leas
i dteach eile agat. Tá coinníollacha ann maidir leis an dtréimhse ama go
gcaithfidh tú a bheith i do chónaí sa teach roimh agus tar éis duit an sochar
a fháil. Tá tuilleadh eolais faoin díolúine do theach cónaithe ar láithreán na
gCoimisinéirí Ioncaim agus ina lámhleabhar oibriúcháin.

Má fhaigheann tuismitheoir oidhreacht óna pháiste agus má ghlacann sé
úinéireacht iomlán na hoidhreachta, bíonn sé inchánach faoi Ghrúpa A go
hiondúil. Ach bíonn sé díolmhaithe más rud é gur thóg an páiste bronntanas nó
oidhreacht ó cheachtar den dá thuismitheoir nach raibh díolmhaithe ó Cháin
Fháltais Chaipitiúil sna cúig bliana roimhe sin.

Is hiondúil go mbíonn díolúine ag íocaíochtaí a laghdaíonn fiacha duine atá
féimheach nó gar a bheith féimheach (Alt 82 den Acht Comhdhlúite Cánach Fáltas
Caipitiúil 2003).

Baineann díolúintí eile le hurrúis rialtais nó iontaobhais aonaid ina bhfuil
an tairbhí neamhchónaitheach.

[ Faigh tuilleadh eolais ar dhíolúintí agus faoisimh i leith CFC ar revenue.ie
](http://www.revenue.ie/en/gains-gifts-and-inheritance/cat-exemptions-and-
reliefs/index.aspx) .

##  Faoisimh

###  Faoiseamh gnó

Baineann faoiseamh cánach le bronntanais agus oidhreachtaí ar mhaoin gnó iad
agus tugtar laghdú 90% do luach inchánach na maoine le haghaidh Cháin Fháltais
Chaipitiúil. Faigh tuilleadh eolais faoi [ fhaoiseamh gnó ar revenue.ie
](http://www.revenue.ie/ga/gains-gifts-and-inheritance/cat-exemptions-and-
reliefs/business-relief/index.aspx) .

###  Faoiseamh talmhaíochta

Baineann faoiseamh cánach le bronntanais agus oidhreachtaí ar mhaoin
thalmhaíochta iad agus tugtar laghdú 90% do luach inchánach na maoine ar
mhaithe le Cáin Fháltais Caipitiúil. Tá tuilleadh eolais faoi [ fhaoiseamh
talmhaíochta ar revenue.ie ](https://www.revenue.ie/en/gains-gifts-and-
inheritance/cat-reliefs/agricultural-relief/index.aspx) .

##  Faoiseamh ar Mhaoin Oidhreachta

Tá díolúine ag tithe agus gairdíní nó réada a bhfuil fiúntas náisiúnta,
eolaíochta, stairiúil nó ealaíonta ag baint leo ó Cháin Fháltais Caipitiúil má
chomhlíonann siad coinníollacha áirithe.

###  Coinníollacha

Ní mór áiseanna réasúnta féachana a bheith ar fáil don phobal, nó, i gcás
réada, do chomhlachais nó do chumainn aitheanta.

Ní féidir an mhaoin a úsáid ar mhaithe le trádáil.

Ní mór áiseanna réasúnta féachana a bheith ar fáil don phobal i dtithe agus i
ngairdíní ar feadh trí bliana roimh thabhartas nó oidhreacht.

Ní féidir an mhaoin a dhíol taobh istigh de shé bliana murar le hinstitiúid
náisiúnta a dhíoltar é faoi chonradh príobháideach.

Is féidir an faoiseamh a aisghlámadh mura gcloítear leis na coinníollacha.

Chun tuilleadh eolais a fháil faoi faoiseamh ar mhaoin oidhreachta, féach na
ar lámhleabhar oibriúcháin na gCoimisinéirí Ioncaim.

##  Tuairisceán cánach a dhéanamh agus CáinFháltais Caipitiúil a íoc

Más rud é go bhfuil bronntanas nó oidhreacht faighte agat tá tusa freagrach as
aon Cháin Fháltais Caipitiúil atá dlite a íoc. Mura bhfuil cónaí ort in
Éirinn, ní mór duit gníomhaire a fháil a chónaíonn in Éirinn chun freagracht a
ghlacadh as CAT a íoc, mar shampla, aturnae a chónaíonn in Éirinn.

Caithfidh tú tuairisceán cánach a dhéanamh má tá a luach iomlán na bronntanais
agus na n-oidhreachtaí atá faighte agat i ngrúpa ar bith, A, B nó C, ón 5
Nollaig 1991 i leith níos mó ná 80% den thairseach saor ó cháin don ghrúpa
sin.

Mar shampla, más rud é go bhfuair tú bronntanas de €20,000 ó dheartháir leat
agus ansin oidhreacht de €10,000 ó sheantuismitheoir, tagann an dá sochar seo
faoi Grúpa B agus luach iomlán €30,000 acu. Is í €32,500 an tairseach do
Ghrúpa B agus is é €26,000 80% di seo. Mar gheall go bhfuil na sochair i
ngrúpa B os cionn 80% den tairseach saor ó cháin, caithfidh tú tuairisceán
cánach a dhéanamh, cé go bhfuil an suim iomlán atá faighte faoin tairseach.

**Dátaí íoc agus comhdú**

Tá dáta socraithe um íoc agus tuairisciú CAT i gceist le haghaidh bronntanas
nó oidhreachtaí a bhfuil dáta luachála tar éis an 14 Meitheamh 2010 nó ar an
dáta sin ag baint leo. Ní mór do gach bronntanas agus oidhreacht lena
mbaineann dáta luachála sa tréimhse 12 mhí dár críoch an 31 Lúnasa seo caite a
bheith íoctha agus tuairiscithe faoin 31 Deireadh Fómhair.

Dá bhrí sin, má tá an dáta luachála idir an 1 Eanáir agus an 31 Lúnasa, ní mór
duit an tuairisceán cánach a chomhlánú agus an cháin a íoc roimh an 31Deireadh
Fómhair nó ar an dáta sin, sa bhliain sin. Má tá an dáta luachála idir an 1
Meán Fómhair agus an 31 Nollaig, ní mór duit an tuairisceán cánach a chomhlánú
agus an cháin a íoc roimh an 31 Deireadh Fómhair sa bhliain dár gcionn.

**Mar shampla**

Má tá dáta luachála an 21 Feabhra 2018 ag baint le d’oidhreacht, ní mór duit
an tuairisceán cánach a chomhlánú agus an cháin a íoc roimh an 31 Deireadh
Fómhair 2018 nó ar an dáta sin.

Má tá dáta luachála an 6 Samhain 2018 ag baint le d’oidhreacht, ní mór duit an
tuairisceán cánach a chomhlánú agus an cháin a íoc roimh an 31 Deireadh
Fómhair 2019 nó ar an dáta sin.

Tá formhuirear i gceist ar íoc agus tuairisciú déanach CAT. Tá an formhuirear
bunaithe ar chéatadán den cháin iomlán atá iníoctha don bhliain dá bhfuil an
tuairisceán déanach agus bíonn sé grádaithe de réir fhad na moille. Tá
teorainn fhoriomlán ar leibhéal an fhormhuirir a ríomhtar mar seo a leanas:

  * Formhuirear 5% suas go huasmhéid de €12,695, má chomhlánaíonn tú an tuairisceán cánach agus má íocann tú an cháin taobh istigh de dhá mhí ón dáta ar a ndéantar íoc agus tuairisciú. 
  * Formhuirear 10% suas go huasmhéid de €63,485, mura gcomhlánaíonn tú an tuairisceán cánach agus mura n-íocann tú an cháin taobh istigh de dhá mhí ón dáta ar a ndéantar íoc agus tuairisciú. 

Ní mór tuairisceáin chánach bronntanais agus oidhreachta a dhéanamh go
leictreonach trí úsáid a bhaint as [ Seirbhís Ar Líne na gCoimisinéirí Ioncaim
](http://www.revenue.ie/en/online/ros/index.html) , ach tá roinnt eisceachtaí
i gceist leis sin. Tá foirm páipéir do thuairisceán cánach bronntanais agus
oidhreachta (Foirm IT38S) ar fáil, ach ní ceadmhach duitse, an cáiníocóir, í a
úsáid, mura gcomhlánaíonn tú na critéir seo a leanas:

  * Níl tú ag éileamh aon fhaoiseamh, díolúine nó creidmheas, seachas díolúine do bhronntanas beag 
  * Is leas iomlán gan coinníollacha ná srianta atá sa sochar atá á ghlacadh agat 
  * Is ó dhiúscróir amháin a tógadh an mhaoin a áirítear sa tuairisceán agus ní cuid de shochar níos mó atá ann 

**Imthosca speisialta**

Is féidir an cháin a íoc i tráthchodanna ar feadh treimhse níos lú ná 60 mhí i
gcúinsí áirithe. Baineann sé seo le maoin ar bith nach bhfuil úinéireacht
iomlán ag an tairbhí uirthi.

Baineann sé freisin más rud é gur úinéireacht iomlán ar:

  * Mhaoin do-aistrithe é an sochar (tailte nó teach mar shampla) nó 
  * Mhaoin inaistrithe ar mhaoin gnó nó talmhaíochta iad. 

Is féidir leis na Coimisinéirí Ioncam deacrachtaí airgid a thógáil san áireamh
le cead a thabhairt duit aon cháin dlite a chuir siar.

**Bronntanais nó oidhreachtaí a bhfuil dáta luachála roimh an 14 Meitheamh
2010 ag baint leo**

Caithfidh tú an tuairisceán cánach a dhéanamh agus an cháin a íoc taobh istigh
de ceithre mhí ó dháta na luachála. Is féidir é seo a dhéanamh trí Fhoirm IT
38 a líonadh. Cuireann na Coimisinéirí Ioncaim [ Treoir maidir leis an
Tuairisceán Féinmheasúnachta a líonadh (Foirm IT 38)
](https://www.revenue.ie/en/gains-gifts-and-inheritance/documents/form-
it38s.pdf) ar fáil. Mura mbíonn an cháin íoctha taobh istigh de 4 mhí,
gearrfar ús ort.

##  Teagmháil

###  An Aonad Náisiúnta Faisnéise CAT do Cháiníocóirí

Oifig na gCoimisinéirí Ioncaim  
An tAonad um Cháin Fháltas Caipitiúil  
9/15 Sráid Uí Chonaill Uachtair  
Baile Átha Cliath 1  
D01 YT32.

**Teil:** 01 738 3673

**Láithreán Gréasáin:** [ https://www.revenue.ie ](https://www.revenue.ie)

_**Dáta an Leasaithe Deireanaigh:** 29 Samhain 2018 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/capital-taxes/capital-acquisitions-
tax/?utm_source=sharebutton_facebook) [
](https://twitter.com/intent/tweet/?text=C%C3%A1in%20Fh%C3%A1ltais%20Caipiti%C3%BAil&url=https://www.citizensinformation.ie/ga/money-
and-tax/tax/capital-taxes/capital-acquisitions-
tax/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/capital-taxes/capital-acquisitions-
tax/?utm_source=sharebutton_whatsapp) [
](mailto:?subject=C%C3%A1in%20Fh%C3%A1ltais%20Caipiti%C3%BAil&body=https://www.citizensinformation.ie/ga/money-
and-tax/tax/capital-taxes/capital-acquisitions-
tax/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Capital Acquisitions Tax exemptions and reliefs_ ](/ga/money-and-tax/tax/capital-taxes/capital-acquisitions-tax-exemptions-and-reliefs/)

Some types of gifts and inheritances are exempt from Capital Acquisitions Tax
(CAT). Others qualify for reliefs that reduce the amount of CAT you have to
pay.

  * [ _Conas do dhualgais chánach a chomhlíonadh_ ](/ga/money-and-tax/tax/income-tax/tax-return-non-paye-income/)

Tá foinsí eile ioncaim ag roinnt cáiníocóirí ÍMAT. Eolas faoin gcaoi a
ngearrtar cáin ar ioncam neamh-ÍMAT.

  * [ _Cánacha Caipitiúla tar éis scartha/colscartha_ ](/ga/money-and-tax/tax/capital-taxes/capital-taxes-following-separation-or-divorce/)

Cur síos gairid ar an tionchar a bhíonn ag scaradh/colscaradh ar chánacha
Caipitiúla - cáin ar ghnóthacháin caipitiúla, cáin ar fháltais caipitiúla agus
stampdhleacht.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

