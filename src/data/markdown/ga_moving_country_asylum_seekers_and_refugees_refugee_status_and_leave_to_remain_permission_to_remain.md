English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Dídeanaithe agus Lucht Iarrtha Tearmainn ](/ga/moving-country/asylum-
seekers-and-refugees/) > [ Stádas dídeanaí agus cead fanacht ](/ga/moving-
country/asylum-seekers-and-refugees/refugee-status-and-leave-to-remain/) >
Cead chun fanacht in Éirinn

#  Cead chun fanacht in Éirinn

  * Réamhrá 
  * Conas iarratas a dhéanamh ar cheadchun fanacht 
  * Conas a dhéanann an tAire cinneadhfaoi d’iarratas 
  * Cinntí agus achomhairc 
  * Teagmhálaithe 

##  Réamhrá

Nuair a dhéanann tú iarratas ar chosaint idirnáisiúnta, caithfidh an Oifig um
Chosaint Idirnáisiúnta (an OCI) cinneadh a dhéanamh faoi cibé acu an
gcáilítear thú nó nach gcáilítear thú do stádas dídeanaí nó stádas cosanta
coimhdí. Déanann an OCI moladh agus cuireann siad an tAire Dlí agus Cirt ar an
eolas air seo.

Má mholann an OCI nár cheart stádas dídeanaí nó cosanta coimhdí a cheadú duit,
caithfidh an tAire cinneadh a dhéanamh ansin cibé acu ar cheart nó nár cheart
cead chun fanacht a thabhairt duit. Is féidir leat achomharc a dhéanamh in
aghaidh mholadh an OCI.

Ní dhéanann tú iarratas ar leith faoi chead chun fanacht. Caithfidh tú eolas a
sholáthar faoi do chás pearsanta nuair a dhéanann tú iarratas ar chosaint
idirnáisiúnta. Déanann an tAire cinneadh bunaithe ar an eolas seo. Is féidir
leat an t-eolas breise seo a sheoladh ar aghaidh má thagann athrú ar do chás.

Leagtar amach cumhacht an Aire cead a thabhairt chun fanacht mar chuid den
phróiseas cosanta idirnáisiúnta in Alt 49 den Acht um Chosaint Idirnáisiúnta,
2015.

##  Conas iarratas a dhéanamh ar cheadchun fanacht

Baineann an t-eolas seo le cead chun fanacht d’iarratasóirí ar chosaint
idirnáisiúnta. Is féidir leat léamh faoi cheadanna cónaithe do shaoránaigh
neamh-LEE.

Nuair a dhéanann tú iarratas ar chosaint idirnáisiúnta, caithfidh tú
ceistneoir a líonadh agus freastal ar agallaimh ina dtugann tú eolas faoi do
stair agus do chás. Baineann formhór an eolais a thugann tú le d’iarratas ar
chosaint idirnáisiúnta.

Is tábhachtaí a bhíonn roinnt den eolas a thugann tú má dhiúltaítear do
d’iarratas ar chosaint idirnáisiúnta. Mar shampla, breithníonn an tAire eolas
a thugann tú faoi do theaghlach in Éirinn nó aon riochtaí sláinte atá ort
nuair a dhéantar cinneadh faoi cibé acu ar cheart nó ná cheart duit cead chun
fanacht a fháil.

Tar éis go ndearna an Oifig um Chosaint Idirnáisiúnta (an OCI) scrúdú ar do
chás, déanann siad moladh don Aire Dlí agus Cirt. Molann an Oifig ceann amháin
de na rudaí seo a leanas:

  * Dearbhaítear gur dídeanaí thú 
  * Tugtar stádas cosanta coimhdí duit 
  * Ní thugtar cosaint idirnáisiúnta duit 

Má mholann an OCI nár cheart stádas cosanta coimhdí a thabhairt duit (stádas
dídeanaí nó stádas cosanta coimhdí), is féidir leat an cinneadh seo a
achomharc leis an mBinse Achomhairc um Chosaint Idirnáisiúnta.

Déanfaidh an tAire Dlí agus Cirt cinneadh ansin cibé acu ar cheart nó nár
cheart cead chun fanacht a thabhairt duit. Déanfaidh an tAire cinneadh faoi
cibé acu ar cheart nó nár cheart cead chun fanacht a thabhairt duit, beag
beann ar cibé acu a ndearna nó nach ndearna tú achomharc in aghaidh an
chinnidh faoi Chosaint Idirnáisiúnta.

Is féidir leis an Aire cead chun fanacht a thabhairt duit sular cuireadh
d’achomharc um chosaint idirnáisiúnta i gcrích.

##  Conas a dhéanann an tAire cinneadhfaoi d’iarratas

Leagtar amach san Acht um Chosaint Idirnáisiúnta na rudaí ba cheart don Aire a
bhreithniú nuair a dhéantar cinneadh faoi chead chun fanacht a dheonú nó a
dhiúltú.

  * Cineál do cheangail le hÉirinn 
  * Breithnithe daonnúla 
  * Do charachtar agus d’iompar in Éirinn agus thar lear, ciontuithe coiriúla san áireamh 
  * Slándáil agus ord poiblí náisiúnta 
  * Aon bhreithnithe eile ar leas coiteann 

Caithfidh an tAire breithniú a dhéanamh freisin ar cibé acu an bhfuil nó nach
bhfuil baol ann go bhféadfá bheith thíos le díobháil dá dtabharfaí ar ais go
tír eile thú. Déanfaidh an tAire breithniú, ach go háirithe, ar cibé acu an
bhfuil nó nach bhfuil baol romhat go ndéanfar thú a chéasadh nó go gcaithfear
leat go táireach nó go ngearrfar pionós an bháis ort.

Úsáideann an tAire an t-eolas a thug tú i rith d’iarratais ar chosaint
idirnáisiúnta le cinneadh a dhéanamh. Is féidir leat eolas breise a sheoladh,
más mian leat.

Má dhéanann an tAire an cinneadh cead a thabhairt duit chun fanacht,
gheobhaidh tú litir ina ndeirtear gur tugadh cead duit chun fanacht sa Stát
faoi Alt 49 den Acht um Chosaint Idirnáisiúnta. Caithfidh tú clárú le d’oifig
clárúcháin inimirce áitiúil. Gheobhaidh tú cead Stampa 4, a cheadaíonn duit
oibriú gan cead fostaíochta.

##  Cinntí agus achomhairc

Má rinne tú achomharc ar mholadh an OCI nár cheart stádas dídeanaí nó cosanta
coimhdí a cheadú duit, is féidir cinneadh a dhéanamh duit ar d’iarratas ar
chead chun fanacht sula n-éistfear le d’éileamh.

Má fhaigheann tú cead chun fanacht, féadfaidh tú a roghnú d’achomharc a
aistarraingt. Níl ort d’achomharc a aistarraingt. Is féidir leat clárú agus
Cead Cónaithe Éireannach Stampa 4 a fhail agus fanacht le toradh d’achomhairc
ar chosaint idirnáisiúnta. Leanfar lena mheas gurb iarratasóir ar chosaint
idirnáisiúnta thú, agus ní féidir leat oibriú ach má dhéanann tú iarratas ar
Chead Rochtana ar an Margadh Saothair.

Ní féidir leat diúltú d’iarratais ar chead chun fanacht a achomharc. Ach má
dhiúltaítear do d’achomharc um chosaint idirnáisiúnta, gheobhaidh tú Foirm
Athbhreithnithe chun Fanacht lena líonadh. Is féidir leat an fhoirm seo a
úsáid leis an Aire a chur ar an eolas ar aon athruithe a tháinig ar do chúinsí
ó dhiúltaigh an tAire cead duit chun fanacht.

Ba cheart duit dul i gcomhairle le d’aturnae faoin méid atá le déanamh má
dhiúltaítear do chead chun fanacht. B’fhéidir go molfaidh d’aturnae duit
iarratas a dhéanamh ar athbhreithniú breithiúnach ar an gcinneadh. Is éard a
bhaineann leis seo ná dul chun na cúirte lena argóint go raibh locht ar an
bpróiseas déanta cinnidh.

Is féidir leat filleadh go saorálach ar do thír féin freisin.

Má diúltaíodh cead duit chun fanacht agus má dhéanann tú cinneadh gan filleadh
go saorálach ar do thír féin, is féidir leis an Aire ordú díbeartha a
eisiúint.

##  Teagmhálaithe

###  Oifig um Chosaint Idirnáisiúnta

Seirbhís Eadóirseachta agus Inimirce na hÉireann

78-83 Sráid an Mhóta Íochtarach  
Baile Átha Cliath  
D02 ND99  
Éire

**Uaireanta Oscailte:** Lu-hAo 9.30rn-1in, 2-4.30in

**Láithreán Gréasáin:** [ http://www.ipo.gov.ie/ ](http://www.ipo.gov.ie/)

**R-phost:** [ info@ipo.gov.ie ](mailto:info@ipo.gov.ie)

###  An Rannóg um Chearta Chonradh AE

An Roinn Dlí agus Cirt

Seirbhís Eadóirseachta agus Inimirce na hÉireann  
13/14 Cé an Bhúrcaigh  
Baile Átha Cliath 2  
D02 XK70  
Éire

**Láithreán Gréasáin:** [ https://www.irishimmigration.ie/coming-to-join-
family-in-ireland/joining-an-eea-or-swiss-national/eu-treaty-rights/
](https://www.irishimmigration.ie/coming-to-join-family-in-ireland/joining-an-
eea-or-swiss-national/eu-treaty-rights/)

**R-phost:** [ eutreatyrights@justice.ie ](mailto:eutreatyrights@justice.ie)

###  Rannóg Cónaithe Aonad 4

An Roinn Dlí agus Cirt

Seirbhís Eadóirseachta agus Inimirce na hÉireann  
Bosca BP 10003  
Baile Átha Cliath 2  
D02 XK70  
ÉIRE

**Láithreán Gréasáin:** [ https://www.irishimmigration.ie/
](https://www.irishimmigration.ie/)

_**Dáta an Leasaithe Deireanaigh:** 29 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-
remain/permission-to-remain/?utm_source=sharebutton_facebook) [
](https://twitter.com/intent/tweet/?text=Cead%20chun%20fanacht%20in%20%C3%89irinn&url=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-
remain/permission-to-remain/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-
remain/permission-to-remain/?utm_source=sharebutton_whatsapp) [
](mailto:?subject=Cead%20chun%20fanacht%20in%20%C3%89irinn&body=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-
remain/permission-to-remain/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Permission to enter Ireland_ ](/ga/moving-country/visas-for-ireland/permission-to-land-in-ireland/)

All non-EEA nationals need permission to enter Ireland, even if they are not
required to have a visa to enter Ireland.

  * [ _Cinntí a dhéanann an tAire Dlí agus Cirt agus Comhionnanais maidir le cosaint idirnáisiúnta_ ](/ga/moving-country/asylum-seekers-and-refugees/the-asylum-process-in-ireland/minister-for-justice/)

Cuireann an doiciméad seo síos ar ról an Aire Dlí, Cirt agus Comhionnanais i
mbronnadh na cosanta idirnáisiúnta (stádas teifigh nó cosaint thánaisteach)
agus na cearta dlíthiúla atá ag duine ar a mbronnadh cosaint idirnáisiúnta.

  * [ _Ag cur isteach ar chosaint idirnáisiúnta in Éirinn_ ](/ga/moving-country/asylum-seekers-and-refugees/the-asylum-process-in-ireland/applying-for-refugee-status-in-ireland/)

Rialachas agus modhanna déanta chun cur isteach ar chosaint idirnáisiúnta in
Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

