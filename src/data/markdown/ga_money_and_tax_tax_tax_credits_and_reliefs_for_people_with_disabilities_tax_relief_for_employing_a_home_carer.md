English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh do
dhaoine míchumasaithe ](/ga/money-and-tax/tax/tax-credits-and-reliefs-for-
people-with-disabilities/) > Faoiseamh cánach ar na costais a bhaineann le
cúramóir baile a fhostú

#  Faoiseamh cánach ar na costais a bhaineann le cúramóir baile a fhostú

  * Réamhrá 
  * Rialacha 
  * Rataí 
  * Conas iarratas a dhéanamh 
  * Cá háit a ndéanfaidh mé iarratas 

##  Réamhrá

Is féidir faoiseamh cánach a éileamh ar an gcostas a bhaineann le cúramóir a
fhostú, má fhostaíonn tú ceann duit féin nó do bhall eile de do theaghlach.

Is féidir leat an cúramóir a fhostú go díreach nó is féidir leat
gníomhaireacht a úsáid a fhostaíonn cúramóirí. Má fhostaíonn tú an cúramóir tú
féin, ba chóir duit clárú mar fhostóir agus beidh tú freagrach as cáin agus
árachas sóisialta ( [ IMAT ](/ga/employment/starting-work-and-changing-
job/starting-work/tax-and-starting-work/) , Muirear Sóisialta Uilíoch (MSU)
agus  ASPC  do chuid fhostaithe). Beidh dualgais eile ort chomh maith mar
fhostóir, mar shampla maidir le [ huaireanta oibre
](/ga/employment/employment-rights-and-conditions/hours-of-work/working-
hours/) , [ conarthaí fostaíochta ](/ga/employment/employment-rights-and-
conditions/contracts-of-employment/contract-of-employment/) , [ duillíní pá
](/ga/employment/employment-rights-and-conditions/pay-and-employment/pay-
slip/) , [ saoire ](/ga/employment/employment-rights-and-conditions/leave-and-
holidays/annual-leave/) agus [ íosphá ](/ga/employment/employment-rights-and-
conditions/pay-and-employment/minimum-wage/) .  
  
Má íocann tú gníomhaireacht chun an cúramóir a sholáthar, fostóidh an
ghníomhaireacht an cúramóir agus beidh siad freagrach as a chuid chánach agus
árachas sóisialta srl. Is féidir leat fós faoiseamh cánach a éileamh ar an
gcostas den ghníomhaireacht a íoc chun an cúramóir a sholáthar.

##  Rialacha

Má fhostaíonn tú cúramóir **duit féin** nó ar son **ball teaghlaigh** , is
féidir leat an faoiseamh cánach a íoc ar chostas an chúramóra sin. Is é atá i
gceist le _'ball teaghlaigh'_ ná céile, leanbh nó gaol, gaol trí phósadh san
áireamh.  
  
Caithfidh tú a bheith éagumasaithe go hiomlán don bhliain chánach iomlán
(Eanáir go Nollaig) dá bhfuil an faoiseamh cánach á éileamh agat ach **ní gá
go mbeadh an cúramóir fostaithe** don bhliain cánach iomlán. Ciallaíonn an
téarma _'éagumasaithe go hiomlán'_ go bhfuil míchumas chomh mór sin ort go
bhfuil cúramóir de dhíth ort.

Ní féidir leat faoiseamh cánach a éileamh do chúramóir a fhostú mura ndéanann
an cúramóir ach dualgais choimeádaí tí nó má tá  Creidiúint Chánach do Ghaol
Cleithiúnach  nó [ Creidiúint Chánach do Leanbh Éagumasaithe ](/ga/money-and-
tax/tax/tax-credits-and-reliefs-for-people-with-disabilities/incapacitated-
child-tax-credit/) tugtha cheana féin.  
  
D'fhéadfadh na Coimisinéirí Ioncaim iarraidh ort teastas míochaine a fháil
chun nádúr do mhíchumais a dheimhniú ach ní gá ceann a sheoladh le d'fhoirm
iarratais ach amháin má tá altranas baile á fháil agat do thinneas
tromchúiseach.

###  Altranas baile

Má tá tinneas tromchúiseach ort nó ar bhall teaghlaigh agus go bhfuil altra
cáilithe fostaithe agat, caithfidh tú an méid seo a leanas a sholáthar do na
Coimisinéirí Ioncaim:

  * Ainm, seoladh agus cáilíochtaí gach altra atá ag soláthar cúraim 
  * Fáltais do gach íocaíocht a íoctar leis na haltraí 
  * Teastas míochaine ó dhochtúir (do dhochtúir ginearálta nó chomhairleoir). 

  
**Ní mór don teastas míochaine an méid seo a leanas a lua:**

  * Ainm agus seoladh an duine a bhfuil an tinneas tromchúiseach orthu 
  * Nádúr an tinnis sin 
  * Deimhniú go bhfuil cúram altranais leanúnach ó altra cáilithe i mbaile an othair riachtanach 
  * An tréimhse ama iomlán dá bhfuil an faoiseamh cánach á éileamh d'altranas baile a chlúdach. 

##  Rataí

Laghdaíonn liúntais agus faoisimh chánach an méid cánach a mbíonn ort a íoc.
Braitheann an méid a laghdóidh liúntas/faoiseamh cánach do cháin ar do ráta
cánach féin. [ Cliceáil anseo le tuilleadh eolais a fháil ar an slí a ríomhtar
do cháin ioncaim ](/ga/money-and-tax/tax/income-tax/how-your-tax-is-
calculated/) .

Féadfaidh tú faoiseamh cánach a éileamh (ag do ráta cánach is airde) ar an
méid is lú den dá mhéid seo a leanas:

  * An costas iarbhír tabhaithe 
  * €75,000 ag do ráta cánach is airde 

Is é €75,000 an t-uasmhéid faoisimh in 2021chun cúramóir a fhostú (méadaíodh é
ó €50,000 in 2015). **Caithfidh** tú an faoiseamh a éileamh **gach bliain** .
Is féidir leat faoiseamh cánach a fháil ar an gcostas a bhaineann le cúramóir
a fhostú, lúide aon mhéid a aisghabhtar ó [ Fheidhmeannacht na Seirbhíse
Sláinte (FSS) ](../../../../health/how_health_is_organised/health_boards.html)
. Má íocann beirt nó níos mó agaibh as an gcúram, roinntear an faoiseamh
eadraibh i gcomhréir leis an méid a íoc gach duine agaibh.

##  Conas iarratas a dhéanamh

Caithfidh tú faoiseamh cánach a éileamh ar an gcostas a bhaineann le cúramóir
a fhostú gach bliain.

**Cáiníocóir ÍMAT (PAYE)  
** Más cáiníocóir IMAT tú, is féidir leat iarratas a dhéanamh ar [ fhaoiseamh
cánach as duine a fhostú ar fhoirm HK 1 (pdf)
](http://www.revenue.ie/en/personal-tax-credits-reliefs-and-
exemptions/documents/form-hk1.pdf) nó ar an teileafón [ Seirbhís Íseal-Ghlao
na gCoimisinéirí Ioncaim ](http://www.revenue.ie/en/contact/lo-call.html) .  
  
Méadófar do theastas de creidiúnaithe cánach chun an faoiseamh atá dlite a
áireamh. Ciallaíonn sé seo go n-íocfaidh tú níos lú cánach gach seachtain ó do
thuarastal.

Ina mhalairt de chás, féadfaidh tú faoiseamh a éileamh ag deireadh na bliana
cánach ach d’fhoirm P60 agus foirm do chéile nó do pháirtnéir shibhialta, más
infheidhme, a chur isteach chuig d'oifigh Cánach Ioncaim.

**Cáiníocóir féinmheasúnaithe**  
Má íocann tú cáin le féinmheasúnú ba chóir an éileamh ar fhaoiseamh cánach do
chúramóir a fhostú a sheoladh ar fhoirm HK 1 chomh maith agus é a iniamh le do
thuairisceán cánach bliantúil.

##  Cá háit a ndéanfaidh mé iarratas

Seol d'fhoirm iarratais chomhlánaithe chuig [ d'oifig chánach áitiúil
](http://www.revenue.ie/ga/contact/index.html) .

_**Dáta an Leasaithe Deireanaigh:** 11 Márta 2021 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/tax-credits-and-reliefs-for-people-with-disabilities/tax-relief-
for-employing-a-home-carer/?utm_source=sharebutton_facebook) [
](https://twitter.com/intent/tweet/?text=Faoiseamh%20c%C3%A1nach%20ar%20na%20costais%20a%20bhaineann%20le%20c%C3%BAram%C3%B3ir%20baile%20a%0A%20%20fhost%C3%BA&url=https://www.citizensinformation.ie/ga/money-
and-tax/tax/tax-credits-and-reliefs-for-people-with-disabilities/tax-relief-
for-employing-a-home-carer/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/tax-credits-and-reliefs-for-people-with-disabilities/tax-relief-for-
employing-a-home-carer/?utm_source=sharebutton_whatsapp) [
](mailto:?subject=Faoiseamh%20c%C3%A1nach%20ar%20na%20costais%20a%20bhaineann%20le%20c%C3%BAram%C3%B3ir%20baile%20a%0A%20%20fhost%C3%BA&body=https://www.citizensinformation.ie/ga/money-
and-tax/tax/tax-credits-and-reliefs-for-people-with-disabilities/tax-relief-
for-employing-a-home-carer/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Faoiseamh Cánach ar Tháillí Tithe Altranais agus ar son Gaolta_ ](/ga/health/health-services/health-services-for-older-people/tax-relief-on-nursing-home-fees-and-for-dependent-relatives/)

Tá cur síos anseo ar an bhfaoiseamh cánach atá ar fáil ar tháillí tithe
altranais agus ar son gaolta cleithiúnacha. Faisnéis maidir le creidmheas
cánach agus conas iarratas a dhéanamh ar fhaoiseamh cánach.

  * [ _Saincheisteanna cánach do thionóntaí_ ](/ga/housing/renting-a-home/help-with-renting/tax-issues-for-renters/)

Faoiseamh cánach agus saincheisteanna eile cánach do dhaoine a bhfuil áit
chónaithe ar cíos acu.

  * [ _Faoiseamh cánach do mhadraí cuidithe_ ](/ga/money-and-tax/tax/tax-credits-and-reliefs-for-people-with-disabilities/tax-relief-on-assistance-dogs/)

Faoiseamh cánach ar na madraí a chuidíonn le daoine faoi mhíchumas.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

