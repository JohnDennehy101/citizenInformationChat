English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Scaradh, colscaradh agus díscaoileadh ](/ga/birth-
family-relationships/separation-and-divorce/) > Foraitheanta díscaoileadh

#  Foraitheanta díscaoileadh

  * Eolas 
  * Rialacha 
  * Rataí 
  * Conas iarratas a dhéanamh 
  * Teagmháil 

##  Eolas

Ceadaíonn foraithne díscaoileadh don dá pháirtí i bpáirtnéireacht shibhialta
pósadh. Má tá cúirt sásta go bhfuil na conníollacha riachtanacha comhlíonta
(féach Rialacha thíos), bronnfaidh an chúirt foraithne díscaoileadh, a
dhíscaoileoidh an pháirtnéireacht shibhialta. Nuair a bhronnfaidh sí an
foraithne díscaoileadh, d’fhéadfaí freisin go ndéanfaidh an chúirt orduithe i
ndáil le híocaíocht  chothábhála  agus cnapshuimeanna, aistriú réadmhaoine,
cearta comharbais,  pinsin  a mhúchadh agus rl.

Ciallaíonn an fhíric go raibh na páirtithe ag maireachtáil go deighilte ar
feadh cúpla bliain sula ndearnadh iarratas ar dhíscaoileadh, go bhféadfaidh
páirtnéirí sibhialta atá ag scaradh dul isteach i [ gcomhaontú idirscartha
](/ga/birth-family-relationships/separation-and-divorce/separation-agreement/)
chun cúrsaí a rialú eatarthu sula lorgóidh siad díscaoileadh.

In aon iarratas d’fhoraithne díscaoileadh, is féidir leis an gcúirt
athbhreithniú a dhéanamh ar aon socruithe déanta roimhe seo ag na páirtithe,
ar nós comhaontú idirscartha, go háirithe má tá athrú tagtha ar dhálaí aon
cheann de na páirtithe.

Nuair a bhronntar foraithne díscaoileadh, ní féidir aisiompú air. Is féidir le
ceachtar páirtí iarratas a chur isteach chuig an gcúirt chun go ndéanfadh an
chúirt athbhreithniú ar aon ordú – ar nós cothabháil – déanta faoin
bhforaithne.

##  Rialacha

Sula mbronnfaidh cúirt díscaoileadh, caithfidh na coinníollacha a leanas a
bheith comhlíonta:

  * Caithfidh go raibh na páirtithe ina gcónaí scartha óna chéile do thréimhse ar dhá bhliain é as an trí bliana sula ndearnadh an t-iarratas. 
  * Caithfidh go ndearnadh socruithe cearta nó go ndéanfar socruithe cearta do na páirtithe sibhialta agus aon leanbh cleithiúnach den páirtithe sibhialta. 

Má chomhlíontar na conníollacha seo, is féidir le ceachtar páirtí i
bpáirtnéireacht shibhialta cur isteach ar iarratas d’fhoraithne díscaoileadh

Agus tú ag cur isteach ar dhíscaoileadh, beidh ort dhá cháipéis a chur isteach
chuig an [ gCúirt Dúiche ](/ga/justice/courts-system/circuit-court/) :

  * Foirm iarratais (ar a dtugtar bille sibhialta dlí teaghlaigh). Cuireann an cháipéis seo síos ort féin agus ar do pháirtí, bhur ngairmeacha beatha agus áit a bhfuil cónaí oraibh. Leagann sé amach freisin an uair ar chláraigh sibh bhur bpáirtnéireacht shibhialta, an fhad is atá sibh in bhur gcónaí deighilte óna chéile agus ainmneacha agus dátaí breithe bhur leanaí. 
  * Ráiteas mionnaithe acmhainne (Foirm 51). Leagann an cháipéis seo amach bhur gcuid sochair, bhur n-ioncaim, bhur bhfiacha, bhur ndochair agus bhur n-eisíocaíochtaí. 
  * Ráiteas faoi mhionn a bhaineann le leas do leanaí cleithiúnacha (Foirm 37B). Leagtar amach sa cháipéis seo sonraí pearsanta faoi leanaí. Déanann sí cur síos ar an áit a gcónaíonn siad agus na daoine a gcónaíonn siad leo. Déanann sí cur síos ar a n-oideachas agus oiliúint, a sláinte, socruithe cúram leanaí agus socruithe cothabhála agus rochtana. 

Ní bheidh aon riachtanas cáipéis a chur isteach a dheimhníonn go bhfuil
comhairle faighte ar chomhroghanna ar dhíscaoileadh, mar a theastaíonn in
iarratais cholscartha.

Nuair atá na cáipéisí riachtanacha ar fad comhadaithe, tabharfar dáta duit don
éisteacht chúirte. Reáchtálfar an éisteacht go príomhaideach agus beidh ort a
thaispeáint don chúirt go gcomhlíonann tú riachtanais an [ Acht um
Pháirtnéireacht Shibhialta agus Cearta agus Oibleagáidí ar Leith do
Chomhchónaitheoirí 2010
](http://www.irishstatutebook.ie/2010/en/act/pub/0024/index.html) . Má tá an
chúirt sásta go bhfuil údar díscaoilte agat, bronnfaidh sí foraithne
díscaoileadh.

##  Rataí

Níl aon cheanglas dlíthiúil ort úsáid a bhaint as  aturnae  nó  abhcóide  . Go
deimhin, más mian leat, is féidir leat rogha a dhéanamh tú féin a ionadú.
D’fhéadfaí go bhfuil saincheisteanna casta a chruthóidh an-deacrachtaí cur
isteach ar dhíscaoileadh gan aon chúnamh proifisiúnta, áfach.

##  Conas iarratas a dhéanamh

Tá comhairle agus ionadú dlíthiúil inmholta i gcónaí. Má bhíonn aon easaontas
idir tú féin agus do pháirtnéir sibhialta faoi shaincheist ar bith, moltar go
láidir aturnae dlí teaghlaigh a fheiceáil. Níor cheart go n-úsáidfeadh tú féin
ná do pháirtnéir sibhialta an t-aturnae céanna.

Chun fiosrú an bhfuil tú [ i dteideal Cúnamh Dlí ](/ga/justice/legal-aid-and-
advice/criminal-legal-aid/) , is féidir leat [ teagmháil a dhéanamh leis an
ionad dlí is gaire duit
](http://www.legalaidboard.ie/lab/publishing.nsf/Content/Law_Centres) . Níl
Cúnamh Dlí saor in aisce agus caithfidh tú íocaíocht a dhéanamh chuig costais.

Is eagraíocht neamhspleách dheonach í [ ICDSA (Ionaid Chomhairle Dlí Saor in
Aisce) ](http://www.flac.ie/) a oibríonn líonra clinicí comhairle dlí ar fud
na tíre. Tá na clinicí seo faoi rún, saor in aisce agus oscailte do gach
duine. Téigh i dteagmháil leis an [ Ionad Eolais do Shaoránaigh
](http://centres.citizensinformation.ie/) is gaire duit d’eolas ar sheirbhísí
ICDSA i do cheantar. Ritheann ICDSA líne eolais agus atreoraithe i rith
uaireanta oifige d’eolas dlí bunúsach.

Má roghnaíonn tú aturnae príomhaideach a fhostú, ba cheart go mbeadh a fhios
agat nach bhfuil aon ráta seasta do mhuirir do tháillí dlí. Cuirtear comhairle
ort roinnt luanna a fháil sula gcinneoidh tú ar ghnólacht dlí. Tá [ Eolas
teagmhála do ghnólachtaí aturnaetha ](http://www.lawsociety.ie/Pages/Find-a-
Firm/) ar fud na hÉireann ar fáil ar shuíomh gréasáin Dhlí-Chumann na
hÉireann.

##  Teagmháil

###  An Bord um Chúnamh Dlíthiúil

Sráid an Chalaidh  
Cathair Saidhbhín  
Ciarraí  
V23 RD36  
Éire

**Teil:** 066 947 1000

**Lóghlao:** 0818 615 200

**Láithreán Gréasáin:** [ http://www.legalaidboard.ie
](http://www.legalaidboard.ie)

**R-phost:** [ info@legalaidboard.ie ](mailto:info@legalaidboard.ie)

###  Ionad Comhairle Dlí Saor in Aisce

85/86 Sráid Dorset Uachtarach  
Dublin 1  
D01 P9Y3  
Eire

**Teil:** +353 (0)1 906 1010

**Láithreán Gréasáin:** [ http://www.flac.ie ](http://www.flac.ie)

**Téigh i dteagmháil linn:** [ https://www.flac.ie/contact/
](https://www.flac.ie/contact/)

_**Dáta an Leasaithe Deireanaigh:** 8 Feabhra 2016 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/separation-and-divorce/getting-a-
dissolution/?utm_source=sharebutton_facebook) [
](https://twitter.com/intent/tweet/?text=Foraitheanta%20d%C3%ADscaoileadh&url=https://www.citizensinformation.ie/ga/birth-
family-relationships/separation-and-divorce/getting-a-
dissolution/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/separation-and-divorce/getting-a-
dissolution/?utm_source=sharebutton_whatsapp) [
](mailto:?subject=Foraitheanta%20d%C3%ADscaoileadh&body=https://www.citizensinformation.ie/ga/birth-
family-relationships/separation-and-divorce/getting-a-
dissolution/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Gnéithe a thugann an cúirt san áireamh i gcásanna scaradh/ colscaradh/díscaoilte._ ](/ga/birth-family-relationships/separation-and-divorce/factors-in-separation-divorce/)

Na fachtóirí a thógann an cúirt san áireamh i gcás iarratas ar scaradh,
colscaradh nó díscaoilte.

  * [ _Páirtnéireacht shibhialta agus oidhreachtúlacht_ ](/ga/birth-family-relationships/civil-partnerships/civil-partnership-and-inheritance/)

Cuireann sé síos ar na saincheisteanna i ndáil le hoidhreachtúlacht i
bpáirtnéireachtaí sibhialta.

  * [ _How pensions are assessed during a separation, divorce and dissolution_ ](/ga/birth-family-relationships/separation-and-divorce/sep-divorce-pensions/)

When you end a relationship by judicial separation, divorce or dissolution,
the court can decide to share your pension with your former partner and (or)
any dependent children. This is called a pension adjustment order.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

