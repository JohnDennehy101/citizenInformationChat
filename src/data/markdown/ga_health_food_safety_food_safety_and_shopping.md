English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Sábháilteacht
bia ](/ga/health/food-safety/) > Sábháilteacht bia agus siopadóireachta

#  Sábháilteacht bia agus siopadóireachta

  * Réamhrá 
  * Sonraí teagmhála 

##  Réamhrá

Mar thomhaltóir, tá sé de cheart agat bia atá stóráilte i gceart a cheannach
ón siopa agus ón ollmhargadh. Ba cheart duit a sheiceáil go ndéantar bia a
phacáistiú i gceart sula gceannaíonn tú é agus seiceáil go bhfuil dáta soiléir
‘úsáid faoin’ nó ‘is fearr roimh’ aige.

Agus tú ag siopadóireacht le haghaidh earraí grósaera, seachain:

  * Bia fuaraithe a fhágtar as an gcuisneoir nó bia reoite a fhágtar as an reoiteoir 
  * Uibheacha scoilte 
  * Cartáin nó coimeádáin atá ag sceitheadh 
  * Pacáistí bia ata (go háirithe táirgí déiríochta, feola agus éanlaithe) 
  * Séalaí sábháilteachta briste nó neamhfhoirfe 
  * Bianna amha agus bianna cócaráilte nach gcoinnítear scartha iad 
  * Freastalaithe a lamhseáileann feoil amh agus bia cócaráilte gan a lámha a ní, nó an uirlis chéanna a húsáid 
  * Táirgí a bhfuil múscán, dídhathú nó inmhíolú acu 

###  Siopadóireacht le haghaidh bia agus COVID-19

Léigh faoi [ conas siopadóireacht a dhéanamh go sábháilte le linn na paindéime
COVID-19
](https://www.citizensinformation.ie/ga/consumer/shopping/shopping_during_covid19.html)
.

###  Beáir shailéad féinseirbhíse

Ba chóir go mbeadh sailéid féinseirbhíse in aonad fuaraithe chun iad a
choinneáil úr. Ba chóir go mbeadh a uirlis féin ag gach sailéad, mar shampla
spúnóg nó tlú.

Ná déan teagmháil leis an mbia le do lámha riamh agus ná bí ag sraothartach ná
ag casacht in aice leis an mbia. Má fheiceann tú duine ar bith ag mí-
láimhseáil an bhia, déan é a thuairisciú do bhall foirne.

Ba cheart duit treoracha an ollmhargaidh a leanúint go cúramach freisin. Mar
shampla, b’fhéidir go gcaithfear roinnt bia a ithe laistigh d’achar ama
áirithe

###  Dátaí ‘Is fearr roimh' agus ‘Úsáid faoin’

Déan seiceáil i gcónaí ar dhátaí _‘is fearr roimh’_ agus ‘úsáid faoin’ do bhia
sula ndéanann tú é a cheannach agus a ithe.

Insíonn an dáta ‘ **is fearr roimh’** (a scríobhtar uaireanta mar ‘BBE’) duit
cathain a thosóidh cáilíocht an bhia ag dul in olcas, mar shampla, d’fhéadfadh
an dath nó an uigeacht athrú. D’fhéadfadh sé a bheith sábháilte a ithe fós. Ní
bhainfidh an dáta ‘is fearr roimh’ ach sa chás go bhfuil an bia stóráilte agat
de réir na dtreoracha ar an bpacáistiú.

Níl sé sábháilte bia a bhfuil a dháta **‘úsáid faoin’** éagtha a ithe agus ba
chóir é a chaitheamh amach.

Léigh tuilleadh  faoi bia a stóráil go sábháilte agus sábháilteacht bia sa
bhaile  .

###  Do shiopadóireacht bia a phacáil

####  I do thralaí nó do chiseán

Nuair a bhíonn tú ag siopadóireacht le haghaidh bia, roghnaigh earraí neamh-
chuisnithe i gcónaí ar dtús.

Roghnaigh táirgí cuisnithe agus reoite i dtreo dheireadh do thurais
siopadóireachta. Ciallaíonn sé seo go bhfanfaidh siad úr níos faide. Coinnigh
bia fuaraithe agus reoite scartha ó bhia te i do thralaí nó i do chiseán.

Seachain an iomarca ualaigh a chur do thralaí mar d’fhéadfá damáiste a
dhéanamh don phacáistiú

###  Ag an scipéad

Ba chóir duit agus do bhia á phacáil i málaí siopadóireachta:

  * Coinnigh bianna reoite le chéile 
  * Coinnigh bianna Cuisnithe le chéile 
  * Coinnigh Bianna te scartha ó bhianna fuar 
  * Coinnigh bianna íogair, mar shampla arán agus uibheacha, ag barr an mhála 
  * Coinnigh earraí troma ag bun an mhála 

Ní bheidh ort an  Tobhach Chomhshaoil Mála Plaisteacha  a íoc má úsáideann tú
mála plaisteach beag chun táirgí feola, éisc agus éanlaithe a stóráil, is cuma
an bhfuil siad pacáistithe nó neamhphacáistithe. Ina theannta sin, ní bheidh
ort an tobhach a íoc má úsáideann tú málaí plaisteacha chun bia
neamhphacáistithe a stóráil.

###  Turas abhaile sa charrabhaile

Ná fág do earraí grósaera i gcarr te riamh de réir mar méadaíonn frídíní i
dteochtaí teo.

Má tá tú ag taisteal achair fhada, cuir do tháirgí fuaraithe agus reoite i
mála nó i mbosca fuaraithe don turas abhaile.

###  Bia a stóráil sa bhaile

Nuair a shroicheann tú do theach, Cuir táirgí fuaraithe agus reoite isteach sa
chuisneoir nó sa reoiteoir láithreach. Seiceáil riocht táirgí reoite agus ná
déan iad a reo má tá siad leáite. Ba cheart duit a chinntiú go bhfuil teocht
do chuisneora faoi bhun 4 °C.

Léigh tuilleadh faoi  conas bia a stóráil go sábháilte sa chuisneoir agus sa
reoiteoir  .

##  Sonraí teagmhála

###  Údarás Sábháilteachta Bia na hÉireann

An Malartú  
Duga Sheoirse  
IFSC  
Baile Átha Cliath 1  
D01 P2V  
Éire

**Teil:** +353 1 8171300

**Facs:** +353 1 8171301

**Láithreán Gréasáin:** [ http://www.fsai.ie ](http://www.fsai.ie)

**R-phost:** [ info@fsai.ie ](mailto:info@fsai.ie)

_**Dáta an Leasaithe Deireanaigh:** 21 Eanáir 2021 _

[
](https://facebook.com/sharer/sharer.php?u=https://www.citizensinformation.ie/ga/health/food-
safety/food-safety-and-shopping/?utm_source=sharebutton_facebook) [
](https://twitter.com/intent/tweet/?text=S%C3%A1bh%C3%A1ilteacht%20bia%20agus%20siopad%C3%B3ireachta&url=https://www.citizensinformation.ie/ga/health/food-
safety/food-safety-and-shopping/?utm_source=sharebutton_twitter) [
](whatsapp://send?text=https://www.citizensinformation.ie/ga/health/food-
safety/food-safety-and-shopping/?utm_source=sharebutton_whatsapp) [
](mailto:?subject=S%C3%A1bh%C3%A1ilteacht%20bia%20agus%20siopad%C3%B3ireachta&body=https://www.citizensinformation.ie/ga/health/food-
safety/food-safety-and-shopping/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Sábháilteacht bia agus nimhiú bia_ ](/ga/health/food-safety/food-safety-and-food-poisoning/)

Cad ba cheart duit a dhéanamh má tá nimhiú bia tar éis teacht ort mar thoradh
ar bhia éillithe a ithe.

  * [ _Sábháilteacht bia agus dul amach ag ithe_ ](/ga/health/food-safety/food-safety-and-eating-out/)

Tugann an cháipéis seo comhairle ar fáil chun nimhiú bia a sheachaint agus tú
ag ithe i mbialann.

  * [ _Sábháilteacht bia agus seirbhísí sláinte comhshaoil_ ](/ga/health/food-safety/food-safety-and-environmental-health-services/)

Déanann an cháipéis seo cur síos ar na heagrais éagsúla a bhfuil baint acu le
sábháilteach bia agus seirbhísí sláinte comhshaoil in Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

