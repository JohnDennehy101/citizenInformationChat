English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Sláinte atáirgthe
](/ga/health/health-services/reproductive_health/) > Seirbhísí máithreachais
agus leasa naíonán

#  Seirbhísí máithreachais agus leasa naíonán

  * Eolas 
  * Rialacha 
  * Conas iarratas a dhéanamh 

##  Eolas

Cuireann an Scéim Chúraim Máithreachais agus Naíonán clár socraithe cúraim ar
fáil do gach bean atá ag iompar clainne agus a bhíonn ina gnáthchónaí in
Éirinn. Cuirtear an tseirbhís seo ar fáil ag do rogha gnáthdhochtúir agus
cnáimhseoir ospidéil. Tá tú i dteideal an tseirbhís seo a fháil fiú muna
bhfuil cárta leighis agat. Tá comhaontú ag an gcuid is mó LG le [
Feidhmeannacht na Seirbhíse Sláinte ](http://hse.ie/eng/services/gaeilge/) na
seirbhísí seo a sholáthar; ní gá dóibh a bheith mar chuid den chóras [ LG agus
cártaí leighis ](../gp_services/gp_services_to_medical_card_holders.html) .
Soláthraíonn an Scéim do dhá chuairt iar-bheireatais chuig an ghnáthdhochtúir
freisin.

##  Rialacha

Cuireann do rogha dochtúra agus cnáimhseoir ospidéil an cóir leighis seo ar
fáil.

Le linn do chéid toirchis, soláthraíonn an LG scrúdú tosaigh, más féidir,
roimh 12 sheachtain, agus tugtar faoi 5 scrúdú bhreise i gcaitheamh an
toirchis, a mbíonn cuairteanna a thabhairt ar an aonad máithreachais/ospidéal
i gceist le cuid díobh. Féadfaidh to LG agus/nó d’obstatraí ospidéil an
sceideal cuairteanna a athrú, ag brath ar do chás féin aonair. I gcás
toircheas ina dhiaidh sin, déanfar scrúdú tosaigh ort agus 6 scrúdú bhreise
ina dhiaidh sin.

Má bhíonn tinneas nach beag ar an mbean mar shampla, diabaetas nó brú fola
ard, d'fhéadfadh suas le 5 chuairt breise ar an LG a bheith curtha ar fáil.

Tar éis na breithe déanfaidh an LG scrúdú ar an leanbh ag coicís agus ar an
máthair agus ar an leanbh ag 6 seachtain.

###  Muirir

Tá an mháthair i dteideal seirbhísí saor in aisce othair chónaithigh, othair
sheachtraigh agus timpistí agus éigeandála/taismí a fháil in ospidéil phoiblí
maidir leis an toircheas agus leis an mbreith agus níl sí faoi dhliteanas íoc
as aon chinn de [ mhuirir an ospidéil ](/ga/health/health-services/gp-and-
hospital-services/hospital-charges/) .

Ní chuimsítear cúram do thinnis eile a d’fhéadfadh bheith ort ag an tráth seo,
ach nach mbaineann le do thoircheas faoin Scéim seo. Áfach, má roghnaíonn tú
bheith i d’othar príobháideach de chuid do chomhairligh, beidh tú faoi
dhliteanas íoc as an réimse iomlán de mhuirir othair chónaithigh.

###  Seirbhísí Cúraim Naíonán

Tar éis na breithe, tabharfaidh an t-altra sláinte poiblí cuairt ort agus ar
do leanbh sa bhaile, go hiondúil taobh istigh de 72 uair an chloig ón am a
scaoiltear amach as an ospidéal tú.

Cuireann an LG a raibh an mháthair ag freastal air/uirthi cúram ar fáil don
leanbh nua freisin. Bíonn dhá scrúdú forbartha i gceist sa chéad 6 seachtain
tar éis na breithe atá saor in aisce.

Ní bheidh an leanbh i dteideal seirbhísí eile a fháil saor in aisce ón LG muna
bhfuil cárta leighis ag an leanbh féin. Ciallaíonn sé seo go gcaifear íoc as
pé cuairt ar an LG, seachas an dá scrúdú forbartha, muna bhfuil cárta leighis
ag an leanbh féin, más sa chéad 6 seachtain tar éis na breithe nó níos déanaí
a tharlaíonn na cuairteanna.

###  Scrúduithe Leighis

Más san ospidéal a saoltar an leanbh go hiondúil déantar scagthástáil do
easláinte áirithe (tastáil Guthrie nó an tastáil phrioctha sáile) ann. Más sa
bhaile a saoltar an leanbh is féidir leis an LG an tastáil a dhéanamh. De
rogha air sin, is féidir é a dhéanamh i rannóg na n-othar seachtrach in
ospidéal. Ní mór do thuismitheoirí an linbh cead a thabhairt an tastáil seo a
dhéanamh.

##  Conas iarratas a dhéanamh

Ba cheart go mbeadh na foirmeacha cuí iarratais ar sheirbhísí faoin Scéim um
Chúram Máithreachais agus Naíonán ag an LG. Seol an fhoirm chuig an [ Oifig
Sláinte Áitiúil. ](http://www.hse.ie/eng/services/list/1/LHO/)

Ba cheart duit teagmháil a dhéanamh leis an [ altra sláinte poiblí
](/ga/health/health-services/care-in-your-community/public-health-nurses/) ag
an [ ionad áitiúil sláinte
](http://www.hse.ie/eng/services/list/2/healthcentres/) le heolas a fháil
maidir le [ ranganna réamhbheireatais ](/ga/birth-family-relationships/before-
your-baby-is-born/antenatal-classes/) atá ar fáil.

Mura bhfuil tú incháilithe do chárta leighis, féadfaidh tú do leanbh a chlárú
do [ chárta cuairte LG do leanaí faoi 6 bliana d’aois ](/ga/health/medical-
cards-and-gp-visit-cards/gp-visit-cards-for-under-6s/) .

Má tá cárta leighis agat, féadfaidh tú iarratas a dhéanamh ar chárta do do
naíonán trí nóta cumhdaigh a sheoladh, mar aon le fótachóip dá [ dteastas
breithe ](/ga/birth-family-relationships/after-your-baby-is-born/registering-
birth-your-baby/) , a [ nUimhir PSP ](/ga/social-welfare/irish-social-welfare-
system/personal-public-service-number/) agus do shonraí cárta leighis a
sheoladh chuig:

###  An tAonad Cláraithe Cliant

Bosca oifig phoist 11745  
Fionnghlaise  
Baile Átha Cliath 11

**Teil:** (051) 595 129

**Lóghlao:** 0818 22 44 78

**Facs:** (01) 834 3589

**Láithreán Gréasáin:** [ http://www.medicalcard.ie
](http://www.medicalcard.ie)

**Téigh i dteagmháil linn:** [ https://www2.hse.ie/services/medical-
cards/contact-medical-cards-service.html
](https://www2.hse.ie/services/medical-cards/contact-medical-cards-
service.html)

**R-phost:** [ clientregistration@hse.ie ](mailto:clientregistration@hse.ie)

_**Dáta an Leasaithe Deireanaigh:** 5 Nollaig 2016 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/reproductive_health/maternity-and-infant-welfare-
services/?utm_source=sharebutton_facebook) [
](https://twitter.com/intent/tweet/?text=Seirbh%C3%ADs%C3%AD%20m%C3%A1ithreachais%20agus%20leasa%20na%C3%ADon%C3%A1n&url=https://www.citizensinformation.ie/ga/health/health-
services/reproductive_health/maternity-and-infant-welfare-
services/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/reproductive_health/maternity-and-infant-welfare-
services/?utm_source=sharebutton_whatsapp) [
](mailto:?subject=Seirbh%C3%ADs%C3%AD%20m%C3%A1ithreachais%20agus%20leasa%20na%C3%ADon%C3%A1n&body=https://www.citizensinformation.ie/ga/health/health-
services/reproductive_health/maternity-and-infant-welfare-
services/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cúram máithreachais agus an bhanaltra sláinte phoiblí_ ](/ga/birth-family-relationships/after-your-baby-is-born/maternity-care-and-public-health-nurse/)

An ról atá ag an mbanaltra sláinte phoiblí i dtaobh seirbhísí máthaireachais.

  * [ _Seirbhísí máithreachais in Éirinn_ ](/ga/birth-family-relationships/before-your-baby-is-born/maternity-services-in-ireland/)

Achoimre ar na seirbhísí cúram máithreachais atá ar fáil in Éirinn,

  * [ _Iarratas a dhéanamh ar íocaíochtaí agus seirbhísí leasa shóisialaigh ar line_ ](/ga/social-welfare/irish-social-welfare-system/claiming-a-social-welfare-payment/iarratas-a-dheanamh-ar-iocaiochtai-agus-seirbhisi-leasa-shoisialaigh-ar-line/)

Ligeann suíomh Gréasáin MyWelfare duit iarratas a dhéanamh ar líne ar
íocaíochtaí leasa shóisialaigh agus ar sheirbhísí eile. Teastaíonn cuntas
MyGovID uait chun rochtain a fháil ar sheirbhísí leasa ar líne.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

