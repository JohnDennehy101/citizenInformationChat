English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Lánúineacha comhchónaithe ](/ga/birth-family-
relationships/cohabiting-couples/) > Caomhnóireacht dhlithiúil agus
lánúineacha comhchónaithe

#  Caomhnóireacht dhlithiúil agus lánúineacha comhchónaithe

  * Réamhrá 
  * Rataí 
  * Conas iarratas a dhéanamh 
  * Teagmháil 

##  Réamhrá

Más caomhnóir linbh tú, bíonn dualgas ort cúram agus cothabháil cheart a
thabhairt do do leanbh agus bíonn an ceart agat chun cinntí a ghlacadh faoi
oideachas an linbh – bíodh sé i gcreideamh eaglasta éigin nó go dí-eaglasta –
faoina riachtanais sláinte agus faoina leas ginearálta. Is ag caomhnóirí linbh
amháin a bhíonn an ceart chun caomhnú agus rochtain ar an leanbh sin.

Is "comhchaomhnóirí" iad tuismitheoirí pósta linbh, agus cearta cothroma acu i
ndáil leis an leanbh dá réir. Leagtar síos cearta na dtuismitheoirí chun
caomhnóireachta in [ Alt 6 den Acht um Chaomhnóireacht Naíonán, 1964
](http://www.lawreform.ie/_fileupload/RevisedActs/WithAnnotations/HTML/EN_ACT_1964_0007.htm)
.

I gcás na leanaí a rugtar lasmuigh den phósadh in Éirinn; is ag an máthair
amháin a bhíonn cearta uathoibríocha caomhnóireachta. (Cé go bhféadann ainm
athar a bheith cláraithe ar theastas beireatais an linbh, ní thugann sé sin
aon chearta caomhnóireachta i ndáil lena leanbh dósan.) Léigh tuilleadh faoin
i 'Rialacha’ thíos.

Féadfaidh tú iarratas a dhéanamh ar chaomhnóireacht go dtí go sroicheann
leanbh 18 mbliana d’aois. Críochnaíonn caomhnóireacht nuair a bhíonn leanbh 18
mbliana d’aois mura bhfaigheann caomhnóir bás nó má bhaintear as é roimh sin.

Ar an 18 Eanáir 2016, tháinig in éifeacht forálacha áirithe den [ Acht um
Leanaí agus Cóngais Teaghlaigh, 2015
](http://www.irishstatutebook.ie/2015/en/act/pub/0009/index.html) a raibh
roinnt [ athruithe ar an Acht um Chaomhnóireacht Naíon 1964
](http://www.justice.ie/en/JELR/Pages/PR16000018) mar thoradh air.

###  Caomhnóireacht uathoibríoch

Má bheirtear leanbh lasmuigh den phósadh, is í an mháthair an caomhnóir
uathoibríoch. Níl seasamh athair neamhphósta an linbh chomh cinnte. Beidh
athair neamhphósta ina chaomhnóir go huathoibríoch má chónaigh sé le máthair
an linbh ar feadh 12 mhí as a chéile tar éis 18 Eanáir 2016, lena n-áirítear 3
mhí ar a laghad leis an máthair agus an leanbh tar éis bhreith an linbh. Má tá
easaontas ann i dtaobh an raibh siad ag cónaí le chéile ar feadh na tréimhse
ama riachtanach, is féidir [ iarratas ar an dearbhú riachtanach
](https://www.courts.ie/guardianship-custody-and-access) a dhéanamh os comhair
na cúirte.

###  Pósadh idir tuismitheoirí tar éis bhreith an linbh

Má phósann tuismitheoirí linbh a chéile tar éis na breithe, ansin bíonn an
t-athair ina chomhchaomhnóir ar an leanbh go huathoibríoch (ar choinníoll go
bhfuil ainm an athar ar an [ deimhniú breithe ](/ga/birth-family-
relationships/after-your-baby-is-born/registering-birth-your-baby/) ). Ní gá,
dá bhrí sin, iarratas a dhéanamh ar chearta caomhnóireachta ná ní gá don
athair an leanbh a uchtú

###  Caomhnóireacht le comhaontú

Má aontaíonn an mháthair, is féidir leis an athair a bheith ina
chomhchaomhnóir má shíníonn an bheirt tuismitheoirí dearbhú reachtúil. Ní mór
an [ dearbhú reachtúil (IR 210 de 2020) pdf
](http://www.irishstatutebook.ie/eli/2020/si/210/made/en/pdf) a shíniú i
láthair [ Nótaire Poiblí, ](/ga/justice/civil-law/notaries-public/) [
feidhmeannach Síochána ](/ga/justice/civil-law/peace-commissioners/) , [
Coimisinéir Mionnaí ](/ga/justice/civil-law/commissioners-for-oaths/) nó [
seirbhís cláraithe sibhialta ](https://www2.hse.ie/services/births-deaths-and-
marriages/contact-a-civil-registration-service.html) atá údaraithe chun
dearbhuithe reachtúla a ghlacadh agus a fháil.

Bíonn ainmneacha thuismitheoirí an linbh, go bhfuil siad neamhphósta agus go
n-aontaíonn siad gur cheart an t-athair a cheapadh mar chomhchaomhnóir luaite
sa dearbhú seo. Má tá níos mó ná leanbh amháin ann, ba cheart dearbhú
reachtúil ar leithligh a dhéanamh maidir le gach duine acu.

Soláthraíonn SI 210 de 2020 foirm dearbhaithe reachtúil freisin do mháthair
agus don dara tuismitheoir chun go mbeidh siad ina gcomhchaomhnóirí trí
chomhaontú i gcás linbh a rugadh mar thoradh ar nós imeachta atáirgthe daonna
le cúnamh deontóra.

###  Caomhnóireacht trí na cúirteanna

**Aithreacha neamhphósta**

Mura n-aontaíonn an mháthair an dearbhú reachtúil a shíniú nó mura n-aontaíonn
sí go gceapfaí an t-athair mar chomhchaomhnóir, caithfidh an t-athair iarratas
a dhéanamh chun na cúirte chun a bheith cheaptha mar chomhchaomhnóir. Ní gá
duit ionadaíocht dhlíthiúil a fháil chun é seo a dhéanamh, is féidir leat an
t-iarratas a dhéanamh thar do cheann féin. Déan iarratas díreach chuig an [
gCúirt Dúiche ](/ga/justice/courts-system/district-court/) agus téigh i
dteagmháil le cléireach na cúirte chun imeachtaí a thionscnamh. (Tá sé seo
indéanta, is cuma an bhfuil d’ainm ar dheimhniú breithe an linbh nó nach
bhfuil).

Cé go gcuirtear tuairimí na máthar san áireamh, ní tharlóidh se go
huathoibríoch má dhiúltaíonn sí don iarratas caomhnóireachta go ndiúltóidh an
chúirt don ordú atá á lorg ag an athair. Ina áit sin, cinnfidh an chúirt cad é
atá chun leasa an linbh.

I gcásanna inar ceapadh an t-athair ina chomhchaomhnóir linbh, ansin
teastaíonn a thoiliú le haghaidh rudaí áirithe a bhaineann le leas ginearálta
an linbh agus le nithe eile. (Mar shampla, maidir le hiarratais ar phasanna
don leanbh agus an leanbh a thógáil lasmuigh den tír). Léigh tuilleadh faoi [
phasanna do leanaí tuismitheoirí neamhphósta anseo (pdf)
](https://www.treoir.ie/information/passports-information/) . Teastaíonn
toiliú an athar freisin chun go n-uchtóidh lánúin eile (nó an mháthair agus a
fear céile) an leanbh. Léigh tuilleadh faoi [ uchtáil ](/ga/birth-family-
relationships/adoption-and-fostering/domestic-adoption/) anseo.

###  Iarratais ar chaomhnóireacht dhlíthiúil tar éis athruithe eile ar stádas
caidrimh na dtuismitheoirí

Sa chás gur comhchaomhnóir é tuismitheoir agus go bpósann sé/sí ina dhiaidh
sin, go dtéann sé/sí i gcomhpháirtíocht shibhialta nó go dtiocfaidh sé/sí chun
bheith ina chomhchónaitheoir cáilithe, fanfaidh an caomhnóir eile mar
chomhchaomhnóir an linbh.

Mar sin féin is féidir leis an gcéile/páirtí/comhchónaitheoir cáilithe nua
iarratas a dhéanamh chun na cúirte chun bheith ina chaomhnóir gan an leanbh a
uchtú. Chun é sin a dhéanamh, caithfidh ceachtar acu seo a leanas a bheith i
gceist leis an gcéile/páirtí/comhchónaitheoir cáilithe:

  * Roinn sé/sí freagracht na dtuismitheoirí as cúram laethúil an linbh leis an tuismitheoir a bhfuil sé ina c(h)ónaí leis/léi ar feadh 2 bhliain ar a laghad; nó 
  * Thug sé/sí cúram laethúil don leanbh ar feadh bliain amháin ar a laghad nuair nach bhfuil aon tuismitheoir nó caomhnóir ag an leanbh atá toilteanach nó in ann a gcearta caomhnóireachta a fheidhmiú 

Caithfear an t-iarratas a chur in iúl do thuismitheoirí nó chaomhnóirí uile
eile an linbh, cé nach ndéanfaidh an cinneadh difear do chearta reatha an
tuismitheora nó an chaomhnóra sin maidir leis an leanbh. Agus cinneadh á
dhéanamh aici an gceadófar an t-iarratas caomhnóireachta nó nach gceadófar,
breithneoidh an chúirt ar an méid a bhíonn aon chaomhnóirí eile bainteach le
tógáil an linbh agus aon tuairimí ón leanbh nó na leanaí atá i gceist. Má
cheadaítear caomhnóireacht, leagfar amach cearta an chaomhnóra nua in ordú na
cúirte agus ní gá dóibh a bheith chomh leathan le cearta na gcaomhnóirí eile.

De rogha air sin, b’fhéidir gur mhaith leis an tuismitheoir agus a
c(h)éile/p(h)áirtí/c(h)omhchónaitheoir cáilithe an leanbh a uchtú. Chun é sin
a dhéanamh, caithfidh siad toiliú a lorg ó chaomhnóir eile an linbh. Má
aontaíonn caomhnóir eile an linbh leis an uchtáil, géilleann sé nó sí an ceart
chun caomhnóireachta agus tuismitheoireachta an linbh.

###  Caomhnóireacht shealadach

Is féidir leis an gCúirt Dúiche caomhnóireacht shealadach a dheonú a ligfidh
do dhuine fásta eile, ar a dtugtar an duine ainmnithe, aire a thabhairt do do
leanbh nó do leanaí má éiríonn tú an tinn nó má tá ort dul isteach in
ospidéal. Caithfidh an duine ainmnithe a bheith ina dhuine oiriúnach agus os
cionn 18 mbliana d’aois.

Ní mór duit foirm [ speisialta a chomhlánú chun caomhnóir sealadach (pdf)
](https://www.treoir.ie/wp-content/uploads/2018/03/nomination-form.pdf) a
ainmniú, inar féidir leat do mhianta a leagan amach maidir le haon srianta ar
an gcaomhnóir sealadach. Ansin caithfidh an duine ainmnithe iarratas a
dhéanamh chun na cúirte mura féidir leat ról do thuismitheoirí a chomhlíonadh
mar gheall ar bhreoiteacht thromchúiseach. Leagfar amach raon feidhme chearta
an chaomhnóra shealadaigh in Ordú na Cúirte Dúiche, a bheidh de ghnáth ar aon
dul leis na mianta a leagann tú amach san fhoirm.

Má cheapann an chúirt caomhnóir ar leanbh sa chás ina bhfuil tuismitheoir
amháin nó an bheirt tuismitheoirí beo, de ghnáth ní bheidh sé de cheart ag an
gcaomhnóir cinntí móra áirithe a dhéanamh faoin leanbh mura ndeonaíonn an
chúirt an ceart sin go sainráite.

###  Cearta caomhnóireachta a bhaint

Is féidir le haithreacha agus le daoine eile ceaptha mar chomhchaomhnóirí ag
cúirt nó trí dhearbhú reachtúil a gcaomhnóireacht a bheith bainte má tá an
chúirt sásta go bhfuil sé chun leasa an linbh. Is é an t-aon bhealach is
féidir le máthair a cearta caomhnóireachta a thabhairt suas in Éirinn seachas
go gcuirtear an leanbh lena (h)uchtáil.

###  Caomhnóirí agus uachtanna

Tá sé an-tábhachtach más caomhnóir linbh tú (go háirithe más máthair agus
caomhnóir aonair tú) go ndéanann tú uacht, ag ceapadh caomhnóra a ghníomhóidh
ar do shon i gcás do bháis. Moltar go láidir duit é seo a phlé le duine a
d’fhéadfadh gníomhú mar chaomhnóir agus go dtugann sé/sí a dtoiliú a (h)ainm a
bheith i d’uacht mar chaomhnóir tiomnach.

Gníomhóidh caomhnóir marthanach an linbh (má tá ceann ann) i gcomhpháirt leis
an gcaomhnóir nua. Léigh tuilleadh faoi [ uacht a dhéanamh ](/ga/death/before-
a-death/making-a-will/) agus faoi cad é a chaithfidh a bheith ar eolas agat
anseo.

##  Rataí

Ní theastaíonn ionadaíocht dhlíthiúil uait chun cur isteach ar chaomhnóireacht
do linbh. Saoláthróidh an fhoireann i do chúirt dúiche áitiúil comhairle agus
cúnamh duit chun thú a threorú tríd an bpróiseas.

Má théann tú go dtí  aturnae  dlí teaghlaigh, beidh ort íoc as táillí aturnae.
Ba cheart duit bheith feasach nach táillí seasta iad táillí aturnae in Éirinn
agus is féidir leo a bheith an-éagsúil óna chéile. Fiosraigh an scéal agus
faigh roinnt meastachán sula ndéanann tú cinneadh faoi ghnólacht dlí. Bí san
airdeall, áfach, nach mór do d’aturnae gach ceann de na costais a mhíniú duit
roimh ré.

Má tá tú i  dteideal cúnamh dlí a fháil  , ní mór duit ranníocaíocht a íoc i
dtreo na gcostas.

##  Conas iarratas a dhéanamh

Tá [ eolas maidir le cur isteach ar chaomhnóireacht
](https://www.courts.ie/guardianship-custody-and-access) ar a láithreán
gréasáin na Seirbhíse Cúirteanna. Téigh i dteagmháil leis an bhfoireann i do
chúirt dúiche áitiúil le haghaidh eolais um an bpróiseas chun cur isteach ar
chaomhnóireacht.

Dá mb’fhearr leat comhairle dlí a lorg, téigh i dteagmháil le haturnae.

Déan teagmháil leis [ an ionad dlí is gaire duiti
](https://www.legalaidboard.ie/en/contact-us/find-a-law-centre/) gcomhair
eolais um Chabhair Dhlíthiúil. Bíonn eolas ar fáil ón [ mBord um Chabhair
Dhlíthiúil ](https://www.legalaidboard.ie/en/) freisin.

##  Teagmháil

Tá fáil ar Shonraí teagmhála le haghaidh gnólachtaí aturnaetha ar fud na
hÉireann ar láithreán gréasáin [ Dhlí-Chumann na hÉireann
](https://www.lawsociety.ie/) .

Cuireann Treoir, an tIonad Náisiúnta um Faisnéis le haghaidh Tuismitheoirí
Neamhphósta, faisnéis ar fáil le haghaidh tuismitheoirí neamhphósta. Tá teacht
ar roinnt faisnéise áisiúil ar ábhair éagsúla ar a láithreán gréasáin, na
hábhair seo a leanas san áireamh:

  * [ Comhchaomhnóireacht le haghaidh tuismitheoirí neamhphósta ](http://www.treoir.ie/target-shared-parenting.php)
  * [ Caomhnóireacht ](http://www.treoir.ie/information-guardianship.php)
  * [ Rochtain agus coimeád ](http://www.treoir.ie/information-access-and-custody.php)
  * [ Cearta agus freagrachtaí an athar neamhphósta maidir lena leanaí ](http://www.treoir.ie/target-fathers.php)

###  Treoir (Comhdháil Seirbhísí do Thuismitheoirí nach bhfuil Pósta agus dá
gClann)

28 North Great Georges Street  
Dublin 1  
Ireland

**Teil:** +353 (01) 670 0120

**Láithreán Gréasáin:** [ http://www.treoir.ie ](http://www.treoir.ie)

**Téigh i dteagmháil linn:** [ http://www.treoir.ie/contact-contact.php
](http://www.treoir.ie/contact-contact.php)

**R-phost:** [ info@treoir.ie ](mailto:info@treoir.ie)

###  Ionad Comhairle Dlí Saor in Aisce

85/86 Sráid Dorset Uachtarach  
Dublin 1  
D01 P9Y3  
Eire

**Teil:** +353 (0)1 906 1010

**Láithreán Gréasáin:** [ http://www.flac.ie ](http://www.flac.ie)

**Téigh i dteagmháil linn:** [ https://www.flac.ie/contact/
](https://www.flac.ie/contact/)

###  An tSeirbhís Eadrána Teaghlaigh

**Teil:** +353 (0)1 874 7446

**Láithreán Gréasáin:** [
http://www.legalaidboard.ie/lab/publishing.nsf/Content/Family_Mediation_Service
](http://www.legalaidboard.ie/lab/publishing.nsf/Content/Family_Mediation_Service)

**R-phost:** [ info@legalaidboard.ie ](mailto:info@legalaidboard.ie)

_**Dáta an Leasaithe Deireanaigh:** 25 Samhain 2021 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/cohabiting-couples/guardianship-and-cohabiting-
couples/?utm_source=sharebutton_facebook) [
](https://twitter.com/intent/tweet/?text=Caomhn%C3%B3ireacht%20dhlithi%C3%BAil%20agus%20l%C3%A1n%C3%BAineacha%20comhch%C3%B3naithe&url=https://www.citizensinformation.ie/ga/birth-
family-relationships/cohabiting-couples/guardianship-and-cohabiting-
couples/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/cohabiting-couples/guardianship-and-cohabiting-
couples/?utm_source=sharebutton_whatsapp) [
](mailto:?subject=Caomhn%C3%B3ireacht%20dhlithi%C3%BAil%20agus%20l%C3%A1n%C3%BAineacha%20comhch%C3%B3naithe&body=https://www.citizensinformation.ie/ga/birth-
family-relationships/cohabiting-couples/guardianship-and-cohabiting-
couples/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Na cearta atá ag lánúineacha comhchónaithe_ ](/ga/birth-family-relationships/cohabiting-couples/rights-of-cohabiting-couples/)

Níl na cearta céanna ná oibligeáidí céanna ag comhchónaitheoirí agus atá ag
teaghlach pósta nó comhpháirtíochtaí sibhialta , mar nach bhfuil sé aitheanta
faoi dhlí na Éireann.

  * [ _Stádas caomhnóireachta aithreacha_ ](/ga/birth-family-relationships/married-couples/guardianship-status-of-fathers/)

Bíonn cearta uathoibríocha caomhnóireachta ar a leanbh ag athair atá pósta le
máthair a linbh. Ní bhíonn cearta uathoibríocha ag aithreacha neamhphósta.

  * [ _Cánachas ar lánúineacha comhchónaithe_ ](/ga/money-and-tax/tax/income-tax/tax-and-cohabiting-couples/)

Tá fáil anois ar na forálacha cánach a bhaineann le lanúineacha pósta ag
páirtnéirí sibhialta. Faigh amach níos mó faisnéise faoi conas a chaitear le
páirtnéirí sibhialta faoin gcód cánach.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

