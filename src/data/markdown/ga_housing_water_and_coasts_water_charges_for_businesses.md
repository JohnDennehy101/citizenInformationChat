English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Seirbhísí
uisce ](/ga/housing/water-and-coasts/) > Táillí uisce do ghnólachtaí

#  Táillí uisce do ghnólachtaí

  * Réamhrá 
  * Táillí uisce tráchtála 
  * Gnólachtaí i ngrúpscéimeanna uisce 
  * Táillí uisce a íoc 
  * Cá háit d dhéanfaidh mé iarratas 

##  Réamhrá

Tugtar cuntas sa cháipéis seo ar conas a íocann gnólachtaí as a n-uisce.

##  Táillí uisce tráchtála

Caithfidh gach eagraíocht tráchtála táillí uisce a íoc má tá uisce á sholáthar
dá n-úsáid. Caithfidh ospidéil, tithe do dhaoine atá faoi mhíchumas meabhrach
nó fisiciúil, tithe máithreachais, ionaid téarnaimh, saotharlanna, clinicí,
ionaid sláinte, scoileanna agus clubanna táillí uisce a íoc chomh maith.

Tá dhá shaghas cuntas ann i dtaobh táillí uisce tráchtála - méadraithe agus
neamh-mhéadraithe.

###  Cuntais neamh-mhéadraithe

Tá an bunráta seo le híoc anois le hUisce Éireann. Ríomhtar an ráta trí
mheastachán a dhéanamh ar cé mhéid uisce (agus fuíolluisce) a úsáideann do
ghnólacht. Is éagsúil a bheidh méid an uisce agus an fhuíolluisce, ag brath ar
shaghas an ghnólachta agus an líon fostaithe. Mar shampla, ní ghearrfar an
táille chéanna ar shiopa nuachtán agus a ghearrfar ar ghruagaire mar gheall go
n-úsáideann sé níos lú uisce. Níl aon táille íosta leagtha síos sa
reachtaíocht. Bhí na rátaí leagtha amach roimhe seo ag gach údarás áitiúil
agus rinneadh athbhreithniú orthu gach bliain.

###  Cuntais mhéadraithe

Is éard a bhaineann le cuntas méadraithe go ndéantar méadar a fheistiú chun
monatóireacht a dhéanamh ar úsáid uisce tráchtála. Tá cuntais mhéadraithe
tráchtála faoi réir muirear seasta ar uisce agus fuíolluisce don mhéadar féin.
Is gnách go n-íoctar an muirear seasta ar bhonn ráithiúil.

Tá liúntas tís ar fáil nuair a bhaintear comhúsáid as an soláthar uisce
d’úsáid baile agus tráchtála. Is féidir leis an liúntas tís a bheith éagsúil i
measc údaráis áitiúla.

##  Gnólachtaí i ngrúpscéimeanna uisce

Tá ar áitreabh tráchtála (ar nós feirmeacha nó gnólachtaí eile tuaithe) ar
baill iad de [ ghrúpscéimeanna uisce
](http://www.citizensinformation.ie/en/environment/water_services/water_charges_for_group_schemes.html)
íoc as an uisce a úsáideann siad chun a ngnólachtaí a reáchtáil. Faigheann
siad liúntas tís caighdeánach chun íoc as cuid dá n-úsáid uisce baile. I
bhformhór na gcásanna, déanann méadar uisce monatóireacht ar an úsáid seo.
Asbhaintear an liúntas tís caighdeánach as an úsáid iomlán lena dheimhniú cé
mhéid uisce a d’úsáid an gnólacht.

Má tá úinéir an ghnólachta i ngrúpscéim uisce poiblí, gearrfaidh an t-údarás
áitiúil muirear ar an ngnólacht de réir a n-úsáide ar an ráta seasta
tráchtála. Má tá úinéir an ghnólachta i ngrúpscéim uisce phríobháideach, is
féidir leis an ngrúpa iad a ghearradh de réir a n-úsáide. Mar mhalairt air
sin, is féidir leo comhaontú ar ráta seasta le baill eile den ghrúpa.

##  Táillí uisce a íoc

Caithfidh gach áitreabh tráchtála, mura mbíonn tarscaoileadh cruatain
phearsanta i gceist, a dtáillí uisce a íoc. Mura n-íocannn tú, is féidir le
hUisce Éireann thú a ghlacadh chuig an gCúirt Dúiche chun na táillí a
aisghabháil uait. Mar mhalairt air sin, is féidir leis an gCúirt Dúiche thú a
dhícheangal nó cosc a chur ar do sholáthar uisce. Is annamh a dhéantar seo mar
gheall ar impleachtaí i dtaobh sláinte agus sábháilteachta.

Bailíonn Uisce Éireann íocaíochtaí anois (bhailigh na húdaráis áitiúla iad
roimhe seo). [ Is féidir leat do bhille táillí uisce a íoc ar roinnt bealaí
](https://www.water.ie/for-business/billing-explained/ways-to-pay/) .

Tá **grúpscéimeanna uisce** freagrach as monatóireacht a dhéanamh orthu féin.
Caithfidh an grúpa agus a iontaobhaithe déileáil le baill tráchtála de
ghrúpscéimeanna nach n-íocann a sciar de na costais chothabhála. Is faoi
bhaill agus iontaobhaithe grúpscéimeanna cinneadh a dhéanamh faoi mhéid na
híocaíochta ar cheart do gach duine a íoc agus ar na cásanna inar féidir
táillí a tharscaoileadh nó a laghdú.

Má tá tú i ngrúpscéim phríobháideach, caithfidh tú plé a dhéanamh ar aon
deacrachtaí maidir le híocaíocht le hiontaobhaithe an ghrúpa.

**Athruithe a bheartaítear**

In 2016, thosaigh Uisce Éireann ag oibriú leis an gCoimisiún um Rialáil
Fóntais (an CRF) chun [ Creat nua Taraifí Neamh-Bhaile
](https://www.water.ie/for-business/billing-explained/charges/) a bhunú.
Déanfaidh an creat seo táillí uisce neamhbhaile a chaighdeánú ar fud na
n-údarás áitiúil agus na gcomhairlí baile, a chiallaíonn go n-íocfaidh
gnólachtaí an méid céanna dá n-uisce ar fud na tíre.

Is féidir leat níos mó a léamh faoin tionscadal sa [ bhileog faisnéise (pdf)
](https://www.cru.ie/wp-content/uploads/2017/10/CRU17287-Non-Dom-Tariff-
Project-Updated-Information-Note-Revised-timeline.pdf) seo a chuireann an CRF
ar fáil.

##  Cá háit d dhéanfaidh mé iarratas

###

**Teil:** +353 1 707 2827

**Lóghlao:** 1850 778 778

**Láithreán Gréasáin:** [ http://www.water.ie/contact-us/business/
](http://www.water.ie/contact-us/business/)

**Téigh i dteagmháil linn:** [ https://www.water.ie/contact-
us/business/online-enquiry/ ](https://www.water.ie/contact-us/business/online-
enquiry/)

###  An Roinn Tithíochta, Pleanála agus Rialtais Áitiúil

Teach an Chustaim  
Baile Átha Cliath 1  
D01 W6X0  
Éire

**Teil:** (01) 888 2000

**Lóghlao:** 1890 202 021

**Láithreán Gréasáin:** [ http://www.housing.gov.ie/
](http://www.housing.gov.ie/)

**Téigh i dteagmháil linn:** [ http://www.housing.gov.ie/customer-service-
feedback-form ](http://www.housing.gov.ie/customer-service-feedback-form)

**R-phost:** [ qcsofficer@housing.gov.ie ](mailto:qcsofficer@housing.gov.ie)

_**Dáta an Leasaithe Deireanaigh:** 27 Samhain 2018 _

[
](https://facebook.com/sharer/sharer.php?u=https://www.citizensinformation.ie/ga/housing/water-
and-coasts/water-charges-for-businesses/?utm_source=sharebutton_facebook) [
](https://twitter.com/intent/tweet/?text=T%C3%A1ill%C3%AD%20uisce%20do%20ghn%C3%B3lachta%C3%AD&url=https://www.citizensinformation.ie/ga/housing/water-
and-coasts/water-charges-for-businesses/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/water-
and-coasts/water-charges-for-businesses/?utm_source=sharebutton_whatsapp) [
](mailto:?subject=T%C3%A1ill%C3%AD%20uisce%20do%20ghn%C3%B3lachta%C3%AD&body=https://www.citizensinformation.ie/ga/housing/water-
and-coasts/water-charges-for-businesses/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Táillí uisce do ghrúpscéimeanna_ ](/ga/housing/water-and-coasts/water-charges-for-group-schemes/)

Existing system of water charging for group schemes.

  * [ _Tacaíochtaí do ghnólachtaí atá ag dul glas_ ](/ga/employment/types-of-employment/self-employment/supports-for-businesses-going-green/)

Déanann an leathanach seo achoimre ar na tacaíochtaí atá ar fáil chun do ghnó
a dhéanamh glas, inbhuanaithe agus éiceabhách.

  * [ _Táillí i gcóir Seirbhísí Ospidéil_ ](/ga/health/health-services/gp-and-hospital-services/hospital-charges/)

Déanann an doiciméad seo cur síos ar tháillí a bhféadfadh go gcaithfeadh
othair a íoc i gcóir seirbhísí othar cónaitheach agus othar cónaitheach in
ospidéil phoiblí. Déanann sé cur síos freisin ar tháillí fadthéarmacha.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

