English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Sochair a Bhaineann le Bás ](/ga/social-welfare/death-related-benefits/) >
Pinsean Baintrí, Baintrí Fir nó Páirtnéara Shibhialta Mharthanaigh
(Ranníocach)

#  Pinsean Baintrí, Baintrí Fir nó Páirtnéara Shibhialta Mharthanaigh
(Ranníocach)

  * Réamhrá 
  * Rialacha 
  * Rataí 
  * Conas Iirratas a dhéanamh 
  * Cá háit a ndéanfaidh méiarratas 

##  Réamhrá

Is eard atá sa Phinsean Baintrí, Baintrí Fir, nó Páirtnéara Shibialta
Marthanaigh (Ranníocach), ná íocaíocht seachtainiúil don fhear céile, don
bhean chéile nó do pháirtneir sibhialta de dhuine éagtha. Tugadh an Pinsean
Baintrí/Baintrí Fir (Ranníocach) ar an íocaíocht seo roimhe seo. Ní mór duit
nó do chéile/do pháirtnéir sibhialta éagtha dóthain  ranníocaíochtaí árachais
shóisialaigh  (ÁSPC) a bheith aige/aici.

Chun cáiliú ní mór duit a bheith i do bhaintreach, do bhaintreach fir nó do
pháirtnéir sibhialta a mhaireann, agus ní féidir leat a bheith in aontíos le
duine eile.

Má tá tú colscartha agus dá mbeifeá i dteideal Phinsean Baintrí, Baintrí Fir,
nó Páirtnéara Shibialta Marthanaigh(Ranníocach) dá bhfanfá pósta, coimeádann
tú do theidlíocht Pinsean Baintrí, Baintrí Fir, nó Páirtnéara Shibialta
Marthanaigh (Ranníocach) a fháil.

Má tá do chomhpháirtíocht sibhialta tar éis díscaoileadh agus dá mbeifeá i
dteideal Pinsean Baintrí, Baintrí Fir, nó Páirtnéara Shibialta Marthanaigh
(Ranníocach) a fháil dá bhfanfá sa pháirtíocht sibhialta, coimeádann tú do
theidlíocht Pinsean Baintrí, Baintrí Fir, nó Páirtnéara Shibialta Marthanaigh
(Ranníocach) a fháil.

Íoctar an pinsean seo is cuma cén t-ioncam eile atá agat.

Ó 27 Nollaig 2013 ardóidh an líon ranníocaíochtaí íoctha riachtanacha ó 156 go
260 ranníocaíochtaí. Is féidir leat [ Ceisteanna Coitianta léamh faoi na
hathruithe ar gov.ie. ](https://www.gov.ie/en/service/apply-for-widowers-
contributory-pension/)

##  Rialacha

Béidh tú cáilithe le haghaidh Pinsean Baintrí, Baintrí Fir nó Páirtnéara
Shibhialta Mharthanaigh (Ranníocach) má bhí do chéile/pháirtnéir sibhialta
básaithe ag fáil ceachtar den dá phinsean seo  Pinsin Stáit (Ranníocach)  ,
agus íocaíocht don chéile/pháirtnéir sibhialta cleithiúnach san áireamh (nó
bheadh an íocaíocht sin i gceist ach amháin go raibh an céile/páirtnéir
sibhialta ag fáil [ Pinsean Stáit (Neamh-ranníocach) ](/ga/social-
welfare/older-and-retired-people/state-pension-non-contributory/) ,  Pinsean
na nDall  nó  Liúntas Cúramóra).

Muna raibh do chás amhlaidh, ní mór duit ansin dóthain íocaíochtaí ÁSPC a
bheith agat.

###  Ranníocaíochtaí árachais sóisialta (ÁSPC)

Le bheith ina theideal Pinsean Baintrí, Baintrí Fir nó Páirtnéara Shibhialta
Mharthanaigh (Ranníocach) ní mór duit nó do do chéile/páirtnéir sibhialta
básaithe méid áirid ranníocaíochtaí ÁSPC a bheith agaibh. Is ar íocaíochtaí
ÁSPC duine amháin a dhéantar an méid áirid sin a chomhaireamh - ní féidir
ranníocaíochtaí na beirte a chur le chéile leis an líon ceart a dhéanamh suas.
Ní mór na ranníocaíochtaí ar fad a bheith déanta roimh bhás an
chéile/páirtnéara sibhialta.

Comhraíonn nach mór chuile ranníocaíocht ÁSPC don phinsean seo,
ranníocaíochtaí a dhéanann seirbhísigh poiblí agus daoine atá féin-fhostaithe
fiú.

Ní mór duit nó do chéile/páirtnéir sibhialta

  * Ar a laghad 260 ranníocaíocht íoctha (íoctha go dtí an dáta a bhfuair do chéile/do pháirtnéir sibhialta bás nó roimh do 66ú lá breithe, cibé acu is luaithe). Ó **27 Nollaig 2013** ardóidh an líon ranníocaíochtaí íoctha riachtanacha ó 156 go 260 ranníocaíochtaí. 

**Agus**

  * 39 ranníocaíocht sa mhéan sa 3 bhliain nó sa 5 bhliain roimh bás an chéile/páirtnéir sibhialta nó roimh dó/dí aois an phisin a bhaint amach (66) 

**Nó**

  * Ar a laghad 24 ranníocaíocht bliantúil sa mheán a bheith agat ón gcéad bhliain a d'íoc tú árachas go dtí bliain an bháis nó an bhliain gur bhain tú aois an phinsin amach. Má bhaintear úsáid an an meán seo beidh tú i dteideal bunphinsin le meán de 24, teastóidh meán de 48 íocaíocht sa bhliain leis an bpinsean iomlán a fháil. 

###  Ranníocaíochtaí íoctha i mball stáit eile den Aontais Eorpaigh

Má bhí tú ar fostú inárachaithe roimhe i dtír atá clúdaithe faoi Rialacháin an
AE nó i dtír lena bhfuil Comhaontú Déthaobhach Leasa Shóisialaigh ag Éire agus
d’íoc tú ranníocaíocht amháin ráta iomlán ÁSPC ar a laghad in Éirinn, is
féidir leat do thaifead árachais sa tír sin a chur le do chuid ranníocaíochtaí
ÁSPC Éireannacha chun cabhrú leat cáiliú le haghaidh Phinsean Baintrí, Baintrí
Fir, nó Páirtnéara Shibialta Marthanaigh (Ranníocach).

Tá tuilleadh eolais ar fáil inár ndoiciméad maidir le  do ranníocaíochtaí
árachais shóisialaigh ó thar lear a chur le chéile  .

###  Ioncam eile

Ós rud é gur pinsean ranníocach atá i gceist anseo is féidir leat ioncam eile
a bheith agat ó fhoinse ar bith eile agus fós a bheith i dteideal an phinsin
seo. Ioncam incháinithe atá ann. Muna bhfuil d'ioncam agat ach é ní dóigh go
mbeidh aon dliteanas cánach ort.

Ní féidir Pinsean Baintrí, Baintrí Fir nó Páirtnéara Shibhialta Mharthanaigh
(Ranníocach) a fháil ag an am céanna le  Pinsin Stáit (Ranníocach)  . Má tá tú
i dteideal dhá íocaíocht a fháil, íocfar leat an méid níos airde. Más mian
leat an méid níos ísle a fháil, ba chóir duit dul i dteagmháil leis an Roinn
Coimirce Sóisialaí (féach ‘Cá háit a ndéanfaidh mé iarratas’ thíos).

###  Fad

Is féidir an pinsean a fháil an fhad agus atá tú i do bhaintreach (fir nó mná)
nó páirtnéir sibhialta marthanach. Má athphósann tú nó má bhíonn tú i do
chónaí le páirtí mar fhear agus bean, níl tú i dteideal an phinsin níos mó.

Is féidir méadú a fháil ar leanbh cáilithe mar chuid den phinsean - íoctar
méadú an fhad agus atá páiste faoi 18 agus suas go sroicheann sé/sí 22 má tá
sé/sí ag freastal ar oideachas lán-aimseartha.

###  Íocaíochtaí eile do dhaoine ar bhaintreach agus páirtnéirí sibhialta
marthanacha

Faoin Scéim Gortaithe Ceirde is féidir Pinsean Baintrí, Baintrí Fir nó
Páirtnéara Shibhialta Mharthanaigh a íoc má bhásaigh an céile de bharr
timpiste nó galair cheirde.

Daoine a bhfuil Pinsean Baintrí, Baintrí Fir nó Páirtnéara Shibhialta
Mharthanaigh (Ranníocach) dhá fháil acu tá siad i dteideal seirbhísí breise ar
nós [ Pacáiste Sochar Teaghlaigh ](/ga/social-welfare/extra-social-welfare-
benefits/household-benefits-package/) má shásaíonn siad na
gnáthchoinníollacha. Daoine atá 60 nó ós a cionn, nuair a chailltear an
céile/páirtnéir sibhialta atá ag fáil na seirbhísí in aisce coinníonn siad na
seirbhísí sin fiú muna bhfuileadar ag sásamh an ghnáthriail aoise.

##  Rataí

**Phinsean Baintrí, Baintrí Fir, nó Páirnéara Shibialta Marthanaigh
(Ranníocach) 2024**

**Ranníocaíochtaí** |  **Faoi 66** |  **66 bliana d'aois nó níos sine** |  **Méadú do leanbh cáilithe**  
---|---|---|---  
48 ranníocaíocht nó níos mó  |  €237.50  |  €277.30  |  €46 Leanbh faoi 12 blian d'aois  €54 Leanbh 12 blian d'aois agus níos sine   
36-47 ranníocaíochtaí  |  €233.90  |  €271.90   
24-35 ranníocaíochtaí  |  €231.20  |  €265.50   
  
D'fhéadfadh sé gur ráta laghduithe a bheadh le n-íoc leat muna bhfuil na
ranníocaíochtaí ar fad a theastaíonn agat.

##  Conas Iirratas a dhéanamh

Ba chóir duit an fhoirm iarratais [ Pinsean Baintrí, Baintrí Fir nó Páirtnéara
Shibhialta Mharthanaigh (Ranníocach)
](https://assets.gov.ie/10292/5169665231c74917832dbd83eece85ad.pdf) a
íoslódáil agus a chomhlánú. Tá foirmeacha iarratais ar fáil ó oifigí an
phoist.

Is féidir éilimh dhéanacha ar Phinsean Ranníocach Baintrí, Baintrí Fir nó
Pháirtnéara Shibhialta Mharthanaigh a shiardhátú go ceann 6 mhí ar a mhéad. I
gcásanna áirithe d'fhéadfaí éileamh a shiardhátú níos sia siar ná sé mhí:

  * Faisnéis mhícheart á sholáthar ag an Roinn nó 
  * Do éagumas tinneas nó easláinte 

##  Cá háit a ndéanfaidh méiarratas

###  Oifig Sheirbhísí Pinsin

Oifig Sheirbhísí Pinsin  
Bóthar an Choláiste  
Sligeach  
Sligo  
Ireland

**Teil:** 0818 200 400

Más mian leat labhairt duine-le-duine faoi do theidlíochtaí, is féidir leat
cuairt a thabhairt ar d'Ionad Faisnéise do Shaoránaigh áitiúil, Ionad Intreo
nó d'Oifig Bhrainse Leasa Shóisialaigh.

_**Dáta an Leasaithe Deireanaigh:** 9 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/death-related-benefits/widowed-persons-contrib-
pension/?utm_source=sharebutton_facebook) [
](https://twitter.com/intent/tweet/?text=Pinsean%20Baintr%C3%AD%2C%20Baintr%C3%AD%20Fir%20n%C3%B3%20P%C3%A1irtn%C3%A9ara%20Shibhialta%20%20Mharthanaigh%20%28Rann%C3%ADocach%29&url=https://www.citizensinformation.ie/ga/social-
welfare/death-related-benefits/widowed-persons-contrib-
pension/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/death-related-benefits/widowed-persons-contrib-
pension/?utm_source=sharebutton_whatsapp) [
](mailto:?subject=Pinsean%20Baintr%C3%AD%2C%20Baintr%C3%AD%20Fir%20n%C3%B3%20P%C3%A1irtn%C3%A9ara%20Shibhialta%20%20Mharthanaigh%20%28Rann%C3%ADocach%29&body=https://www.citizensinformation.ie/ga/social-
welfare/death-related-benefits/widowed-persons-contrib-
pension/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Pinsean Baintrí, Baintrí Fir nó Páirtnéara Shibhialta Mharthanaigh (Neamh-Ranníocach)_ ](/ga/social-welfare/death-related-benefits/widowed-persons-non-contrib-pension/)

Cur síos ar an Phinsean Baintrí, Baintrí Fir nó Páirtnéara Shibhialta
Mharthanaigh (Neamh-Ranníocach) a íoctar do dhaoine ar baintreach nó
páirtnéirí sibhialta marthanacha siúd nach bhfuil i dteideal pinsean
ranníocaíochta agus a éiríonn leo sa scrúdú maoine.

  * [ _Deontas Baintreachais nó Páirtnéara Shibhialta Mharthanaigh_ ](/ga/social-welfare/death-related-benefits/widowed-parents-bereavement-grant/)

Cur síos gairid ar na rialacha, rialacháin agus nós imeachta a bhaineann leis
iarratais ar Dheontas Baintreachais nó Páirtnéara Shibhialta Mharthanaigh í/é.

  * [ _Do chéile nó do pháirtnéir neamh-LEE a thabhairt abhaile go hÉirinn_ ](/ga/returning-to-ireland/residency-and-citizenship/returning-to-ireland-with-your-non-eea-spouse/)

A step-by-step guide to the immigration process for your non-EEA non-EEA
spouse or civil partner. Outlines the process for bringing your spouse or
civil partner who is not from the EEA, the EU or Switzerland, home to Ireland
to live and work.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

