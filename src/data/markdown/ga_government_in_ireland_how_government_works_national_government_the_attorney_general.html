English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Náisiúnta na hÉireann ](/ga/government-in-ireland/how-
government-works/) > [ Rialtas na hÉireann ](/ga/government-in-ireland/how-
government-works/national-government/) > An tArd Aighnel

#  An tArd Aighnel

  * Cé hé an tArd-Aighne? 
  * Ról agus Dualgais 
  * Sonraí Teagmhála 

##  Cé hé an tArd-Aighne?

Tá an tArd-Aighne ag cur comhairle ar an Rialtas maidir le cúrsaí dlíthiúla
agus tuairimí dlíthiúla agus freastalaíonn sé/sí ar chruinnithe Rialtais.
Chomh maith leis sin, déanann sé/sí ionadaíocht ar an bpobal i ngach imeacht
dlí a bhfuil forfheidhmiú an dlí nó cosaint chearta an phobail san áireamh
iontu.

###  Conas a cheaptar an tArd-Aighne?

Ba é Airteagal 30 den Bhunreacht (Bunreacht na hÉireann) a chruthaigh oifig an
Ard-Aighne.

Is é an tUachtarán a cheapann an tArd-Aighne bunaithe ar ainmniúchán an
Taoisigh agus fágann sé/sí an oifig má athraíonn an Rialtas. Go hiondúil, tá
nasc polaitiúil ag an duine a cheaptar mar d(h)líodóir leis an bpáirtí i
gcumhacht.

Cuimsítear in oifig an Ard-Aighne Oifig na Comhairle Parlaimintí agus Príomh-
Oifig an Aturnae Stáit.

##  Ról agus Dualgais

Áirítear i measc ról agus dualgas an Ard-Aighne:

  * Comhairle a chur ar an Rialtas maidir le haon saincheisteanna bunreachtúla nó dlí a thagann chun cinn i ndáil le cruinnithe Rialtais 
  * Áirítear anseo comhairle a thabhairt maidir le cibé acu an bhfuil nó nach bhfuil forálacha Bhunreacht na hÉireann, Achtanna agus Conarthaí an Aontais Eorpaigh nó conarthaí idirnáisiúnta eile á gcomhlíonadh ag reachtaíocht mholta 
  * Comhairle dlí a thabhairt maidir le nithe a chuireann an Rialtas, ranna agus oifigí faoi bhráid agus doiciméid dhlíthiúla tionlacain ábhartha a dhréachtú 
  * Ionadaíocht a dhéanamh ar an bpobal i ngach imeacht dlí a bhaineann le forfheidhmiú an dlí agus dearbhú nó cosaint chearta an phobail 
  * Ionadaíocht a dhéanamh ar an Stát in imeachtaí dlíthiúla 
  * Treorú don chróinéir ionchoisne a reáchtáil má chiallaíonn bás duine éigin go bhfuil sé inmholta 

###  **Treoirlínte le haghaidh imeachtaí dlíthiúla ag an Stát**

Nuair a théann an Stát i mbun imeachtaí dlí, tá feidhm ag sraith 15
threoirphrionsabal lena chinntiú go ngníomhaíonn an Stát go heiticiúil agus le
hionracas. Is í oifig an Ard-Aighne a chruthaigh iad seo agus tugtar [
Prionsabail na Dlíthíochta Stáit (pdf) orthu
](https://www.gov.ie/pdf/?file=https://assets.gov.ie/261411/d915cfb8-2344-48a0-ae06-0f3c83216847.pdf#page=null)
.

##  Sonraí Teagmhála

###  Oifig an Príomh-Aturnae Stáit

Teach Osmond  
Sráid Bheag na gCaorach  
Baile Átha Cliath  
Éire

**Teil:** +353 (0)1 4176100

**Facs:** +353 (0)1 4176299

**R-phost:** [ contact@csso.gov.ie ](mailto:contact@csso.gov.ie)

###  Oifig an Ard-Aighne

Tithe an Rialtais  
Sráid Mhuirfean Uachtarach  
Baile Átha Cliath  
Éire

**Teil:** +353 (0)1 6314000

**Facs:** +353 (0)1 6761806

**Láithreán Gréasáin:** [ http://www.attorneygeneral.ie
](http://www.attorneygeneral.ie)

**R-phost:** [ info@ag.irlgov.ie ](mailto:info@ag.irlgov.ie)

_**Dáta an Leasaithe Deireanaigh:** 20 Meán Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/how-government-works/national-government/the-attorney-
general/?utm_source=sharebutton_facebook) [
](https://twitter.com/intent/tweet/?text=An%20tArd%20Aighnel&url=https://www.citizensinformation.ie/ga/government-
in-ireland/how-government-works/national-government/the-attorney-
general/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/how-government-works/national-government/the-attorney-
general/?utm_source=sharebutton_whatsapp) [
](mailto:?subject=An%20tArd%20Aighnel&body=https://www.citizensinformation.ie/ga/government-
in-ireland/how-government-works/national-government/the-attorney-
general/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Forbhreathnú ar an Rialachán Ginearálta um Chosaint Sonraí (an RGCS)_ ](/ga/government-in-ireland/data-protection/overview-of-general-data-protection-regulation/)

Tugtar cuntas sa cháipéis seo ar na príomhghnéithe den RGCS agus déanann sé
nasc le breis faisnéise faoi.

  * [ _Uimhreacha PSP d'eisimircigh Éireannacha atá ag filleadh agus a dteaghlaigh_ ](/ga/returning-to-ireland/applying-for-social-welfare/pps-numbers-for-returning-irish-emigrants-and-families/)

Faigh d'uimhir PSP reatha no déan iarratas ar uimhir PSP nua agus tú ag
filleadh abhaile go hÉirinn. Is féidir leat freisin iarratas a dhéanamh ar
uimhir PSP do leanbh a rugadh thar lear.

  * [ _Ról an ghiúiré_ ](/ga/justice/courtroom/jury/)

Cuireann an doiciméad seo síos ar ról agus feidhm giúiré i gcúirt dlí in
Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

