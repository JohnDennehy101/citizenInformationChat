English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Taisteal thar Lear ](/ga/travel-and-recreation/travel-
abroad/) > Taisteal thar lear agus vacsainiú

#  Taisteal thar lear agus vacsainiú

  * Réamhrá 
  * Cathain ar chóir dom tosú ag smaoineamh faoi na vacsaíní a theastaíonnuaim? 
  * Teastas Idirnáisiúnta Vacsaínithe 
  * Costas na vacsaíní i gcomhair taistil 
  * Nuair a fhilleann tú 
  * Faisnéis Bhreise 

##  Réamhrá

Má chónaíonn tú in Éirinn de ghnáth agus tá tú ag taisteal thar lear, ba chóir
duit seiceáil an dteastaíonn vacsaín uait chun taisteal go dtí an tír nó na
tíortha a bhfuil tú ag pleanáil cuairt orthu. Ba chóir smaoineamh ar vacsaíní
má tá tú ag taisteal go ceantair lasmuigh Iarthair na hEorpa, Mheiriceá
Thuaidh, an Astráil agus Nua-Shéalainn. Bíonn na rioscaí difriúil ó thír go
tír, só déan comhairle a lorg ó dhochtúir do theaghlaigh (GP), Feidhmeannach
na Seirbhíse Sláinte (FSS), clinic sláinte taistil nó gníomhaí taistil roimh
thaisteal.

Tá faisnéis ag an FSS ar ionfhabhtuithe bainteach le taisteal amhail fiabhras
buí, tíofóideach nó Heipitíteas A ar a shuíomh gréasáin.

Is féidir leat comhairle taistil a fháil ón Roinn Gnóthaí Seachtracha (DFA) ar
an tír a bheartaíonn tú dul ar cuairt ann. Soláthraíonn an Eagraíocht
Dhomhanda Sláinte (WHO) faisnéis áirithe chomh maith.

###

##  Cathain ar chóir dom tosú ag smaoineamh faoi na vacsaíní a
theastaíonnuaim?

Cuir tús leis an bpróiseas vacsaínithe i bhfad sula mbeartaíonn tú taisteal.
Teastaíonn am ó vacsaíní áirithe chun a bheith éifeachtach só tabhair ar a
laghad 8 seachtainí duit féin chun a bheith cosanta go hiomlán. Bíonn tús
luath leis an bpróiseas tábhachtach go leor má bheartaíonn tú taisteal le
páistí. Ba chóir an vacsaín BCG in aghaidh eitinne (TB), mar shampla, a
thabhairt ar a laghad 3 mhí sula bhfuil do leanbh ag taisteal.

Bíonn vacsaíní áirithe riachtanach. Sna cásanna sin, beidh ort Teastas
Idirnáisiúnta Vacsaínithe (taifead ar do vacsaíní) a thaispeáint chun rochtain
a fháil ar an tír i gceist.

Moltar vacsaíní eile agus fágtar an cinneadh fút féin, ach déanann sé ciall
gach rud inacmhainne duit a dhéanamh chun cosaint in aghaidh tinnis agus
galair nuair atá tú ag taisteal.

Ní bheidh vacsaíní ag teastáil uait chun dul isteach in aon tír san Eoraip,
mura dtug tú cuairt ar thír neamh-Eorpach go gairid roimhe sin.

##  Teastas Idirnáisiúnta Vacsaínithe

Is taifead é sin ar vacsaíní riachtanacha agus is cárta buí é. Teastaíonn sé
nuair atá tú ag taisteal go dtí tíortha áirithe. Cinntigh é a sheiceáil sula
bhfuil tú ag taisteal. Ba chóir duit an teastas sin a fháil nuair atá tú ag
fáil vacsaíní. Cinntigh go ndéanann tú taifead ar do vacsaíní ar Theastas
Vacsaínithe Idirnáisiúnta.

##  Costas na vacsaíní i gcomhair taistil

Níl vacsaíní taistil saor in aisce in Éirinn tríd an gcóras sláinte poiblí -
fiú má bhíonn cárta leighis agat. Beidh ort costas iomlán na vacsaíní a
íocadh. Gearrfar de ghnáth táille ar do choinne dochtúra agus leis sin, beidh
ort gach vacsaín nó táibléidí ordaithe a íocadh.

##  Nuair a fhilleann tú

Má bhíonn tú tinn agus tú ag filleadh go hÉirinn, cinntigh go bhfeiceann tú
dochtúir chomh luath agus is féidir. Tabhair gach mionsonraí ar na tíortha a
dtug tú cuairt orthu, i gcás go bhfuil sé sin ábhartha.

Tinnis tógálacha infhógartha

Déanann an dlí in Éirinn foráil speisialta maidir le tuairisciú ar thinnis
tógálacha chuig an Lárionad Faire um Chosaint Sláinte. Chomh luath agus a
chuirtear in iúil do chleachtóir leighis in Éirinn, nó a bhíonn amhras air go
bhfuil duine a bhfuil sé ag freastal air/uirthi ag fulaingt le, nó ag iompar
tinnis tógálaigh, is riachtanach dóibh fógra i scríbhinn nó leictreonach a
tharchur chuig Oifigeach Sláinte Leighis.

Teastaíonn fógra ar thinnis tógálacha chun smacht a chur ar thinnis tógálacha.
Oibríonn Lárionaid Faire um Chosaint Sláinte na hÉireann i gcomhpháirtíocht le
soláthraithe seirbhíse sláinte agus eagraíochtaí i dtíortha eile le cinntiú go
bhfuil faisnéis nuashonraithe ar fáil chun cuidiú le smacht a choinneáil ar
thinnis tógálacha.

##  Faisnéis Bhreise

Is féidir leat a thuilleadh faisnéise a fháil ó shuíomh gréasáin FSS nó dul i
dteagmháil le do GP nó clinic sláinte taistil.

  

_**Dáta an Leasaithe Deireanaigh:** 4 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/travel-abroad/vaccinations-health-
tips/?utm_source=sharebutton_facebook) [
](https://twitter.com/intent/tweet/?text=Taisteal%20thar%20lear%20agus%20vacsaini%C3%BA&url=https://www.citizensinformation.ie/ga/travel-
and-recreation/travel-abroad/vaccinations-health-
tips/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/travel-abroad/vaccinations-health-
tips/?utm_source=sharebutton_whatsapp) [
](mailto:?subject=Taisteal%20thar%20lear%20agus%20vacsaini%C3%BA&body=https://www.citizensinformation.ie/ga/travel-
and-recreation/travel-abroad/vaccinations-health-
tips/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Tá seirbhísí vacsaínithe agus imdhíonta ar fáil saor in aisce do pháistí agus do dhaoine óga_ ](/ga/health/health-services/children-s-health/vaccinations-for-children/)

Tá seirbhísí vacsaínithe/imdhíonta ar fáil do pháistí agus do dhaoine óga.

  * [ _Ag obair in Éirinn i ndiaidh cónaí thar lear_ ](/ga/returning-to-ireland/starting-work/working-in-Ireland-after-living-abroad/)

Leagann sé amach na príomh-rudaí atá le breithniú má tá sé ar intinn agat dul
i mbun fostaíochta nuair a fhilleann tú ar Éirinn. Clúdaíonn sé post a aimsiú,
do chearta fostaíochta agus na cánacha a chaithfidh tú a íoc.

  * [ _Ag dul thar lear chun bheith i do chónaí nó ar laethanta saoire agus íocaíochtaí leasa shóisialaigh_ ](/ga/social-welfare/irish-social-welfare-system/claiming-a-social-welfare-payment/going-abroad-and-social-welfare-payments/)

Is féidir leat leanúint ag fáil íocaíochtaí leasa shóisialaigh má tá tú ag
imeacht thar lear. Ní íocfar íocaíochtaí cúnaimh shóisialta fiú amháin má tá
tú ag imeacht thar lear.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

