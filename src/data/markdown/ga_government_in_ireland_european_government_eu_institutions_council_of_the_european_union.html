English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Eorpach ](/ga/government-in-ireland/european-
government/) > [ Institiúidí an AE ](/ga/government-in-ireland/european-
government/eu-institutions/) > Comhairle Aontas na hEorpa

#  Comhairle Aontas na hEorpa

  * Réamhrá 
  * Cad a dhéanann Comhairle an Aontais Eorpaigh? 
  * Conas a dhéanann Comhairle an Aontais Eorpaigh cinntí? 
  * Foirmíocht na Comhairle 
  * Tuilleadh Eolais agus teagmhálacha. 

##  Réamhrá

Roinneann Comhairle an Aontais Eorpaigh cumhacht cinnteoireachta le [
Parlaimint na hEorpa ](/ga/government-in-ireland/european-government/eu-
institutions/european-parliament/) , go háirithe i réimsí na reachtaíochta
agus an cheadaithe buiséid.

Tá an Chomhairle comhdhéanta de aire rialtais ó gach ballstát. Is eintiteas
dlíthiúil aonair é, cé nach bhfuil baill seasta aici. Braithfidh airí rialtais
na Comhairle ar an gcineál dlíthe nó beartas atá á bplé.

Mar shampla, má tá athruithe ar dhlíthe talmhaíochta ar leibhéal an AE faoi
chaibidil, beidh an Chomhairle comhdhéanta de na hairí a mbeidh freagracht
orthu as talmhaíocht gach ballstáit (comhairle na n-airí).

Athraíonn uachtaránacht na Comhairle gach 6 mhí.

Is eagraíocht dhifriúil í Comhairle an Aontais Eorpaigh leis an gComhairle
Eorpach agus le [ Comhairle na hEorpa ](/ga/government-in-ireland/european-
government/eu-institutions/european-council/) (nach institiúid de chuid an AE
í).

##  Cad a dhéanann Comhairle an Aontais Eorpaigh?

Tá na feidhmeanna seo a leanas ag an gComhairle:

  * **Reachtúil** \- Tá sé de chumhacht ag an gComhairle dlíthe a rith. Is cumhacht í seo a roinneann sí le [ Parlaimint na hEorpa ](/ga/government-in-ireland/european-government/eu-institutions/european-parliament/) . In go leor cásanna, ní mór don Chomhairle agus don Pharlaimint araon reachtaíocht a rith chun go mbeidh sí ina dlí. Is féidir leat níos mó a léamh [ faoin gcaoi a n-oibríonn ](/ga/government-in-ireland/european-government/eu-law/how-eu-law-works/) sé seo. 
  * **Eacnamaíoch** \- Gach bliain, dréachtaíonn an Chomhairle treoirlínte do bheartais eacnamaíocha na mballstát. 
  * **Beartais** \- déanann an chomhairle beartais eachtracha agus slándála an AE a fhorbairt. 
  * **Idirbheartaíocht** \- tá ról maoirseachta ag an gComhairle agus an focal deiridh aici nuair a bhíonn an AE i mbun plé ar chomhaontuithe idirnáisiúnta le tíortha eile agus le heagraíochtaí idirnáisiúnta. 
  * **Buiséad** \- Glacann an Chomhairle buiséad an AE i dteannta leis an bParlaimint. 

##  Conas a dhéanann Comhairle an Aontais Eorpaigh cinntí?

Úsáideann an Chomhairle [ vótáil tromlaigh cháilithe (QMV)
](https://www.consilium.europa.eu/en/council-eu/voting-system/qualified-
majority/) . Ciallaíonn sé seo, chun go rithfidh an Chomhairle cinneadh:

  * Caithfidh 55% ar a laghad de na ballstáit aontú agus 
  * Caithfidh na ballstáit a chomhaontaíonn, ionadaíocht 65% ar a laghad de dhaonra an AE a bheith acu 

Chun an togra a bhac ní mór do 4 bhallstát, a bhfuil ionadaíocht 35% ar a
laghad de dhaonra an AE acu, vótáil ina choinne.

Éilíonn ábhair íogaire áirithe vóta d’aon ghuth (caithfidh gach ballstát a
bheith aontaithe), amhail beartas eachtrach agus cánachais, chun an
reachtaíocht a rith.

##  Foirmíocht na Comhairle

Tá 10 bhfoirmíocht ag an gComhairle. Ciallaíonn sé seo go mbuaileann an
Chomhairle le chéile i 10 ngrúpa éagsúla. Is iad:

  * Gnóthaí ginearálta 
  * Gnóthaí Eachtracha 
  * Gnóthaí Eacnamaíocha agus Airgeadais 
  * Dlí agus Cirt agus Gnóthaí Baile 
  * Fostaíocht, Beartas Sóisialta, Sláinte agus Gnóthaí Tomhaltóirí 
  * Iomaíochas (Margadh Inmheánach, Taighde Tionscail agus Spás) 
  * Iompar, Teileachumarsáid agus Fuinneamh 
  * Talmhaíocht agus Iascach 
  * Comhshaol 
  * Oideachas, Óige, Cultúr agus Spórt 

##  Tuilleadh Eolais agus teagmhálacha.

Féadfaidh tú tuilleadh faoi [ Chomhairle an Aontais Eorpaigh
](https://www.consilium.europa.eu/en/) a léamh ar a láithreán gréasáin.

_**Dáta an Leasaithe Deireanaigh:** 12 Iúil 2022 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/european-government/eu-institutions/council-of-the-european-
union/?utm_source=sharebutton_facebook) [
](https://twitter.com/intent/tweet/?text=Comhairle%20Aontas%20na%20hEorpa&url=https://www.citizensinformation.ie/ga/government-
in-ireland/european-government/eu-institutions/council-of-the-european-
union/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/european-government/eu-institutions/council-of-the-european-
union/?utm_source=sharebutton_whatsapp) [
](mailto:?subject=Comhairle%20Aontas%20na%20hEorpa&body=https://www.citizensinformation.ie/ga/government-
in-ireland/european-government/eu-institutions/council-of-the-european-
union/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cúirt Bhreithiúnais an Aontais Eorpaigh_ ](/ga/government-in-ireland/european-government/eu-institutions/european-court-of-justice/)

  * [ _Cearta aerphaisinéirí san Aontas Eorpach_ ](/ga/travel-and-recreation/air-travel/air-passenger-rights-in-the-eu/)

Faigh eolas faoi do chearta agus tú ag ceannach ticéid, ag cur eitiltí in
áirithe, agus ag taisteal ar eitleáin le haerlínte Eorpacha.

  * [ _An Chomhairle Eorpach_ ](/ga/government-in-ireland/european-government/eu-institutions/european-council/)

Tugann an Chomhairle Eorpach ceannairí stáit nó rialtas gach tíre ón AE le
chéile agus déanann cinneann sí treoir pholaitiúil an AE.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

