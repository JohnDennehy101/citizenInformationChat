English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Bás agus Méala ](/ga/death/) > [ Eastáit
duine éagtha ](/ga/death/the-deceaseds-estate/) > Ag déileáil le hairgead agus
maoin duine éagtha

#  Ag déileáil le hairgead agus maoin duine éagtha

  * Réamhrá 
  * Seiceadóir nó riarthóir 
  * An dteastaíonn aturnae uaim? 
  * Conas iarratas pearsanta a dhéanamh arphrobháid nó litreacha riaracháin 
  * Céard iad na dualgais atá lecomhlíonadh ag seiceadóirí agus riarthóirí? 
  * An féidir liom cóip d’uacht afháil? 
  * Tuilleadh faisnéise agus sonraíteagmhála 

##  Réamhrá

Anseo mínítear an próiseas a bhaineann le heastát duine éagtha in Éirinn a
riar, lena n-áirítear:

  * Seiceadóirí agus riarthóirí 
  * Probháid 
  * Aistriú talún 
  * Cáin 
  * Tairbhithe thar lear 
  * Fiachais 

Tá faisnéis le fáil i ndoiciméad dar teideal ‘Céard a tharlaíonn d’eastát an
duine éagtha?’ faoin méid seo a leanas:

  * Cearta chun rochtain a fháil ar thalamh 
  * Cearta céilí/páirtithe sibhialta agus ball teaghlaigh 
  * Céard a tharlaíonn mura bhfuil uacht déanta ag an duine éagtha? 

Má tá uacht déanta agus seiceadóir ceaptha, déileálann an seiceadóir leis an
eastát. Ciallaíonn sé seo go gcinntíonn an seiceadóir go dtuigeann an céile/an
páirtí sibhialta an ceart chun cion ceart dlí agus dáiltear an t-eastát de
réir na huachta agus an dlí.

Mura bhfuil uacht ann, nó, má tá uacht ann ach mura bhfuil seiceadóir ann,
ceaptar riarthóir - an neasghaol nó aturnae de ghnáth.

Is féidir leat tuilleadh a léamh faoi na hábhair imní praiticiúla a
d’fhéadfadh a bheith ort nuair a fhaigheann duine gar duit bás i Méala -
treoir phraiticiúil (pdf).

##  Seiceadóir nó riarthóir

Chun údarás a fháil chun an eastát a riar ní mór duit doiciméad dlí ar a
dtugtar Deonú Ionadaíochta a fháil. Is ordú dlí é seo a thugann an t-údarás
duit eastát an duine éagtha a riar.

####  Má d'fhág an duine básaithe uacht

Tugtar 'seiceadóir' an duine nach maireann ar an duine a dhéileálann leis an
eastát. Ní mór don seiceadóir Probháid a thógáil amach.

###  Cad is probháid ann?

Ciallaíonn fáil probháide go ndeimhníonn an Oifig Phrobháide nó an Chlárlann
Phrobháide Cheantair chuí:

  * Tá an uacht bailí 
  * Tá gach ábhar dlí, airgeadais agus cánach in ord 

Ní thagann éifeacht le huachtanna ach amháin nuair a ghlacann an Oifig
Phrobháide leis go bhfuil an uacht bailí. Deirtear gur ‘deimhnithe’ an uacht.
Féadfaidh an Oifig Phrobháide roinnt fiosrúchán a dhéanamh sula ndéanann sí a
cinneadh, mar shampla, d’fhéadfadh go n-éileodh sí mionnscríbhinn faoi mhionn
ó fhinnéithe amháin nó ón mbeirt.

####  Mura bhfuil uacht ann

Tugtar 'riarthóir' ar an duine a dhéileálann le heastát an duine nach
maireann. Féadfar riarthóir a cheapadh freisin má:

  * Tá uacht ann ach níl aon seiceadóir ceaptha 
  * Ní féidir leis an duine ceaptha feidhmiú mar sheiceadóir 
  * Ní féidir nó níl an seiceadóir toilteanach a d(h)ualgais a chur i gcrích 

Ní mór don riarthóir Litir Riaracháin a bhaint amach (nó Litir Riaracháin le
hUacht i gCeangal leis má tá uacht ann).

Go hiondúil, déanann an neasghaol iarratas ar dheonú riaracháin. Seo a leanas
an t-ord tosaíochta:

  * Céile nó páirtí sibhialta 
  * Leanbh 
  * Tuismitheoir 
  * Deartháir nó deirfiúr 
  * Gaol eile nach garghaol é/í 

Déanfaidh An Chlárlann Phrobháide cinneadh maidir le cibé acu atá nó nach
bhfuil amhras ann maidir le cé ag a bhfuil an teidlíocht feidhmiú mar
riarthóir. Ní mór don riarthóir banna riaracháin a thabhairt don Oifig
Probháide - is cineál ráthaíochta é seo a léiríonn go gcuirfidh tú do chuid
dualgas i gcrích i gceart.

Tá dualgais an tseiceadóra agus an riarthóra mórán mar an gcéanna. Mura bhfuil
tú cinnte faoi na róil seo, ba cheart duit comhairle dlí a fháil ó aturnae –
féach ‘An dteastaíonn aturnae uaim?’ thíos.

###  Céard a tharlaíonn má chuirim i gcoinne probháid nó litir riaracháin a
dheonú?

Is féidir le duine ar bith cur i gcoinne probháide nó litir riaracháin. Más
mian leat agóid a dhéanamh, is féidir leat agóid a dhéanamh ina choinne (ar a
dtugtar caveat a thaisceadh) leis an gClárlann Probháide Ceantair nó leis an
Oifig Probháide.

##  An dteastaíonn aturnae uaim?

Má tá an t-eastát casta, b’fhéidir go mbeadh sé níos fearr aturnae a cheapadh.

Is féidir le haturnae na foirmeacha a theastaíonn a chomhlánú agus comhairle a
thabhairt duit maidir le:

  * Dlí comharbais 
  * Na cánacha a d’fhéadfadh a bheith le n-íoc ag tairbhithe 
  * Fiachais a d’fhéadfadh a bheith le n-íoc ón eastát 
  * Uacht an duine éagtha agus cabhrú chun díospóidí a réiteach 
  * Eolas a fháil faoin méid a bhí faoi úinéireacht an duine éagtha 

Má chinneann tú gan aturnae a úsáid, is féidir leat iarratas pearsanta a
dhéanamh chun an eastát a riar (féach ‘Conas iarratas pearsanta a dhéanamh ar
phrobháid nó litreacha riaracháin’ thíos áit a bhfuil faisnéis maidir le conas
é seo a dhéanamh).

Cabhróidh an Oifig Probháide leis an ngné próiseála probháide a bhaineann leis
an eastát a riar. Ní féidir leis an Oifig Probháide comhairle dlí a chur ort
agus tá tusa freagrach as na doiciméid a theastaíonn uait a chomhlánú.

Ní mór duit aturnae a úsáid sna cásanna seo a leanas:

  * • Is ionann an duine atá i dteideal an Deonú Ionadaíochta a fháil agus coimircí cúirte nó is duine mímheabhrach é/í 
  * Tá an duine atá i dteideal an Deonú Ionadaíochta a fháil faoi 18 mbliana d’aois 
  * Tá ceisteanna maidir le bailíocht na huachta 
  * Tá díospóidí i measc an neasghaoil maidir leis an eastát 
  * Tá an leagan bunaidh caillte 
  * Tá cónaí ar thairbhí na huachta de bhreis agus €20,000 (seachas céilí an duine éagtha) taobh amuigh d’Éirinn agus d’fhéadfadh go mbeadh tusa i do chónaí taobh amuigh d’Éirinn freisin 
  * Bhí cónaí ar an duine éagtha taobh amuigh d’Éirinn agus bhí an uacht scríofa i dteanga iasachta 
  * Tá dálaí eile ann, i dtuairim na hOifige Probháide, a dteastaíonn cúnamh ó aturnae chun déileáil leo 

##  Conas iarratas pearsanta a dhéanamh arphrobháid nó litreacha riaracháin

Chun iarratas pearsanta a dhéanamh ní mór duit teacht i láthair go pearsanta.
Ag aon chéim den phróiseas seo, féadfaidh an Oifig Probháide nó an Chlárlann
cinneadh a dhéanamh go bhfuil gá le haturnae chun eastát an duine éagtha a
riar.

Is féidir leat an treoir céim ar chéim seo maidir le hiarratas pearsanta a
dhéanamh a leanúint:

###  Céim 1 – Foirm um Ráiteas Cúrsaí (Probháid) SA2

Is foirm de chuid na gCoimisinéirí Ioncaim é SA2 nach mór a chomhlánú ar líne
trí My Account nó ROS. Is féidir leat treoir na gCoimisinéirí Ioncaim ar
fhoirm SA2 a chomhlánú (pdf) a léamh.

Beidh an méid seo a leanas ag teastáil uait chun iarratas a dhéanamh:

  * Sonraí pearsanta an duine éagtha (lena n-áirítear uimhir PSP an duine éagtha) 
  * Sonraí an iarratasóra 
  * Sonraí na ndtairbhithe, lena n-áirítear luach a n-oidhreachtaí 
  * Sonraí shócmhainní (na rudaí faoina n-úinéireacht) agus dhliteanais (fiachais agus rudaí a bhfuil airgead dlite lena n-aghaidh) an duine éagtha tráth a b(h)áis 
  * Faisnéis maidir le sócmhainní nach bhfuil san áireamh san uacht nó díthiomnacht 
  * An uacht, má tá uacht ann 
  * Codaisíleacha (athruithe) san uacht, más ann dóibh 
  * Cóip d’aon Deonuithe Ionadaíochta roimhe seo má rinne duine éigin eile iarratas romhat (De Bonis Non nó Deonú Tánaisteach) 

Nuair a bheidh an fhoirm comhlánaithe agus curtha isteach, gheobhaidh tú Foirm
Fógra Admhála (Probháide). Ní mór duit é seo a phriontáil agus é a chur
isteach le d’Fhoirm Iarratais Phearsanta.

I gcásanna teoranta, is féidir leat foirm pháipéir SA2 a chur isteach chuig na
Coimisinéirí Ioncaim. Ní mór duit dul i dteagmháil leis an Aonad Náisiúnta um
Cháin Fháltas Caipitiúil (CAT) ag míniú an chúis nach féidir leat an fhoirm a
chur isteach go leictreonach.

**Mura bhfuil uimhir PSP agat toisc go bhfuil cónaí ort thar lear**

Más tairbhí thú agus nach bhfuil uimhir PSP agat mar go bhfuil cónaí ort thar
lear, beidh ort iarratas a dhéanamh chuig an rannóg Seirbhísí Aitheantais
Cliant (CIS) den Roinn Coimirce Sóisialaí ar uimhir PSP.

Ní mór duit cruthúnas aitheantais agus seoladh a sholáthar, agus ní mór duit:

  * Foirm iarratais ar uimhir PSP (REG1) (pdf) 
  * Foirm iarratais ar chlárú eisceachtúil uimhir PSP (pdf) 
  * Ceistneoir gearr (pdf) ar a bhfuil ainm agus dáta báis an duine nach maireann 

Ba cheart duit na foirmeacha a sheoladh chuig cis@welfare.ie, nó iad a
phostáil chuig: An Roinn Coimirce Sóisialaí, Lóiste na Sionainne, Cora Droma
Rúisc, Liatroim, N41 KD81.

###  Céim 2 – An Fhoirm Iarratais Phearsanta

Ní mór duit an Fhoirm Iarratais Phearsanta a chomhlánú agus a sheoladh chuig
an gClárlann Probháide Ceantair nó an Oifig Probháide i mBaile Átha Cliath
(féach ‘Tuilleadh faisnéise agus sonraí teagmhála thíos’).

Ní mór an méid seo a leanas a chur ar fáil:

  * An deimniú báis bhunaidh (nó Deimhniú Eatramhach Cróinéara mura bhfuil deimhniú báis faighte agat fós) 
  * Fótachóip den uacht agus codaisíleacha más ann dá leithéid (ná seol an uacht bhunaidh) 
  * Má bhí an duine éagtha ina c(h)ónaí lasmuigh d’Éirinn, ba cheart duit cóip Shéalaithe agus Deimhnithe Cúirte den Deonú Ionadaíochta a sheoladh freisin (más ann dá leithéid) a d’eisigh an tír a raibh an duine éagtha ina c(h)ónaí inti 

D’fhéadfadh an Oifig nó Clárlann Probháide teagmháil a dhéanamh leat chun
tuilleadh faisnéise nó doiciméad a lorg. Féadfaidh tú Nótaí Treorach na
hOifige Probháide maidir leis an bhFoirm Iarratais Phearsanta (pdf) a
chomhlánú a léamh.

Nuair a bhíonn gach rud ag an Oifig nó Clárlann Probháide a theastaíonn chun
leanúint le d’iarratas, tabharfar coinne duit bualadh le hoifigeach san Oifig
nó Clárlann Probháide.

###  Céim 3 – Freastal ar do choinne

Ní mór duit féin freastal ar an gcoinne. Reáchtálfar do choinne go
príobháideach. Ní gá duit teacht i láthair i seomra na cúirte.

Ní mór duit na nithe seo a leanas a thabhairt leat:

  * Aitheantas fótagrafach 
  * An uacht agus na codaisíleacha bunaidh más ann dá leithéid 

Breathnóidh an t-oifigeach Probháide ar do dhoiciméid agus d’fhéadfaí sé/sí
roinnt ceisteanna a chur ort. Ní féidir leis/léi comhairle dlí a chur ort.

D’fhéadfaí coinne eile a sceidealú más ann d’fhiosrúcháin nach féidir a
réiteach i rith na chéad choinne. D’fhéadfadh an t-oifigeach a iarraidh ort
d’iarratas pearsanta a aistarraingt agus i gcásanna áirithe d’fhéadfadh sé/sí
a iarraidh ort aturnae a fháil chun an iarratas a dhéanamh ar do shon.

Soláthróidh tú mionn agus dearbhú sula ndeimhneoidh an t-oifigeach go bhfuil
sonraí uile d’iarratais fíor.

Seolfaidh an Oifig Phrobháide nó an Chlárlann Deonú Ionadaíochta chugat tríd
an bpost. De ghnáth tógann sé seo thart ar 3 seachtaine.

###  Táillí probháide

Tá táillí probháide níos airde d’iarratais phearsanta ná iad siúd a dhéanann
aturnae ar do shon. Ríomhtar an táille Probháide bunaithe ar ghlanluach an
eastáit.

**Probate fees for personal applications** Luach eastáit níos lú ná  |  Táille   
---|---  
€100,000  |  €200   
€250,000  |  €400   
€500,000  |  €700   
€750,000  |  €1,000   
€1,000,000 (1 million)  |  €1,300   
  
Sa chás go bhfuil luach níos mó ná € 1 milliún ar an eastát, méadaítear an
táille faoi € 800 in aghaidh gach € 500,000.

Mar shampla, más é luach an eastáit €€1.6 million, seo a leanas an táille:

  * An chéad € 1 million - €1,300 
  * €600,000 fágtha - is é an táille ná € 800 ar gach €500,000. Déantar an méid atá fágtha a mheas mar € 800 eile. 
  * Is í an táille iomlán €2900. 

Baineann na táillí go léir atá liostaithe thuas le hiarratais phearsanta
amháin. Má tá iarratas á dhéanamh agat trí aturnae, is ionann na táillí agus
leath díobh siúd atá liostaithe thuas. Cuirfidh d’aturnae in iúl duit cé mhéad
a chosnóidh an próiseas san iomlán.

Gearrtar táillí eile ar dheimhnithe agus ar mhionnscríbhinní.

##  Céard iad na dualgais atá lecomhlíonadh ag seiceadóirí agus riarthóirí?

Tá dualgas ort na sócmhainní a dháileadh a luaithe agus is féidir i ndiaidh an
bháis. D’fhéadfadh na tairbhithe cás a thabhairt i do choinne mura ndáileann
tú an t-eastát laistigh de bhliain.

Tá dualgas ort sócmhainní an duine éagtha a chaomhnú go dtí go ndáiltear iad
agus na sócmhainní a chosaint ó dhíluacháil. Mar shampla, ba cheart duit a
chinntiú go bhfuil gach sócmhainn árachaithe go cuí.

Tá an chumhacht agat chun an méid seo a leanas a dhéanamh

  * Déileáil leis an eastát (mar shampla, an t-eastát a dhíol chun fiachais a íoc nó a dháileadh i measc tairbhithe) 
  * Ionadaíocht a dhéanamh ar an duine éagtha i gcaingne dlí agus caingne dlí i gcoinne eastát an duine éagtha a shocrú. 

**Ní mór duit na nithe seo a leanas a dhéanamh:**

  * Sócmhainní uile an duine éagtha cosúil le hairgead, scaireanna agus maoin a bhailiú le chéile agus a chosaint agus an luach a bhaineann le gach rud i dteannta a chéile a oibriú amach 
  * Aon chistí dlite atá gan íoc a lorg (airgead atá dlite don duine éagtha) 
  * Íoc aon fiachais nó cánacha dlite 
  * Costais na sochraide a íoc 
  * A chinntiú go bhfuil an céile (nó páirtí sibhialta) ar an eolas faoina gcion ceart dlí 
  * A chinntiú go bhfaigheann na tairbhithe nó an neasghaol i dteideal an méid a bhfuil siad i dteideal a fháil, agus go bhfuil úinéireacht na maoine á haistriú i gceart.. 

###  Má bhí leas sóisialta á fháil ag an duine éagtha

Má bhí íocaíocht leasa shóisialaigh á fáil ag an duine éagtha, ní mór duit
scéala maidir leis an mbás a chur chuig an Roinn Gnóthaí Fostaíochta agus
Coimirce Sóisialaí sular ndáiltear an t-eastát. Is amhlaidh atá chun deis a
thabhairt don Roinn aon ró-íocaíocht pinsin a d’fhéadfadh a bheith déanta a
éileamh

Tá 3 mhí ag an Roinn chun cinneadh a dhéanamh maidir le cé acu atá nó nach
bhfuil ró-íocaíocht déanta.

Má theipeann ort é seo a dhéanamh, d’fhéadfadh go mbeadh an fhreagracht
phearsanta ortsa na méideanna ró-íoctha a aisíoc. Is féidir leat tuilleadh a
léamh faoi na ceanglais a bhaineann le leas sóisialta i ndoiciméad na Roinne
maidir le haisghabháil ró-íocaíochta.

###  **Má bhí an duine a fuair bás nó a pháirtí i dteach altranais**

Má bhí an duine a fuair bás nó a pháirtí i dteach altranais agus go raibh
íocaíocht á fáil aige faoin Scéim Chothrom na Féinne, ní mór duit na nithe seo
a leanas a sheoladh chuig Feidhmeannacht na Seirbhíse Sláinte (FSS) 3 mhí ar a
laghad roimh an eastát a dháileadh:

  * Sceideal Sócmhainní - is liosta é seo de na réadmhaoine agus na sócmhainní réadúla agus pearsanta gur leis an duine iad tráth a bháis 
  * Fógra i scríbhinn go bhfuil sé beartaithe na sócmhainní a dháileadh 

Má mhainníonn tú é sin a dhéanamh, d’fhéadfá a bheith freagrach go pearsanta
as aon ró-íocaíocht a d’fhéadfadh a bheith ann faoin Scéim Chothrom na Féinne
a aisíoc.

###  Cáin Fáltas Caipitiúil

Ní gá don seiceadóir nó riarthóir an Cháin Fáltas Caipitiúil (CFC) dlite ó na
tairbhithe a asbhaint agus a íoc roimh fháltais na huachta a thabhairt do na
tairbhithe. Nuair atá probháid deonaithe, seolann an tOifigeach Probháide cóip
den Mhionnscríbhinn Ioncaim chuig na gCoimisinéirí Ioncaim.

Ansin eiseoidh na Coimisinéirí Ioncaim Foirm IT38 chuig gach tairbhí a
thuigtear a bhféadfadh ceanglas a bheith air/uirthi tuairisceán CFC a íoc agus
a thuairisciú. Is ar an tairbhí atá an dualgas tuairisceán a íoc agus a
thuairisciú. Féach Treoir na gCoimisinéirí Ioncaim maidir le tuairisceán IT38
a chomhlánú.

###  Tairbhithe atá ina gcónaí thar lear

Más tairbhí thú faoi uacht Éireannach, ní mór duit Uimhir Phearsanta Seirbhíse
Poiblí (PSP) a sholáthar sular féidir deontas probháide a eisiúint. Má tá
cónaí ort thar lear agus nach bhfuil uimhir PSP agat, ní mór duit iarratas a
dhéanamh chuig Seirbhísí Aitheantais Cliant (féach ‘Mura bhfuil uimhir PSP
agat toisc go bhfuil cónaí ort thar lear’ thuas).

###  Má tá fiacha ar an duine éagtha nuair a fhaigheann sé/sí bás

Má tá an duine éagtha dócmhainneach nuair a fhaigheann sé/sí bás nó mura
bhfuil dóthain airgid ann chun na tiomnachtaí (na míreanna fágtha do dhuine
éigin in uacht) a íoc, tugtar tús áite d’íocaíochtaí ón eastát san ord seo a
leanas:

  1. Costais na sochraide, tiomnachta agus riaracháin. Is éard atá i gceist le costais tiomnachta agus riaracháin costais tabhaithe nuair a bhítear ag déileáil le d’eastát 
  2. Creidiúnaithe ag a bhfuil urrús i gcoinne mhaoin an duine éagtha, soláthraithe morgáiste mar shampla. 
  3. Fiachais tosaíochta – is ionann iad seo agus cánacha agus ranníocaíochtaí árachais shóisialta go príomha atá dlite ag dáta báis an duine éagtha. 
  4. Gach creidiúnaí eile. 

Sa chás go bhfuil fiacha ar an duine éagtha a fhaigheann bás, ní féidir le
creidiúnaithe ach éileamh a dhéanamh i gcoinne eastát an duine éagtha. Fiú
amháin mura bhfuil dóthain airgid san eastát chun na fiacha ar fad a ghlanadh,
níl freagracht phearsanta ar ghaolta an duine éagtha as fiachais an duine
éagtha (mura raibh siad ráthaithe acu, ar ndóigh).

Is féidir leat tuilleadh a léamh maidir le céard a tharlaíonn d’fhiachais i
ndiaidh báis

##  An féidir liom cóip d’uacht afháil?

Nuair a eisítear deonú probháide (nó litreacha riaracháin), is féidir le haon
duine iarratas a dhéanamh ar chóipeanna den deontas agus den uacht. Is féidir
leat an Clár Probháide a chuardach ar líne le haghaidh deontas a eisíodh.

Chun iarratas a dhéanamh ar chóip den deontas nó uacht, ní mór duit an Fhoirm
Ordú Probháide (doc) a chomhlánú agus an táille ábhartha a íoc. Is féidir leat
an táille a íoc le horduithe poist nó airgid, nó le seiceanna a dhéantar leis
an tSeirbhís Chúirteanna.

Leagann an deontas amach ainm agus seoladh sheiceadóir nó riarthóir an eastáit
agus ainm an aturnae atá ag gníomhú ar a son (más ann dó). Leagann sé amach
freisin luach comhlán agus glanluach an eastáit.

De ghnáth ní bhíonn faisnéis mhionsonraithe faoin eastát ar fáil don phobal i
gcoitinne. Mar sin féin, d’fhéadfadh go mbeadh daoine áirithe in ann an Fógra
Admhála (ar a dtugtaí an Mhionnscríbhinn Ioncaim Intíre roimhe seo) a
iniúchadh.

Ina measc tá:

  * Tairbhí atá ainmnithe san uacht 
  * Duine atá i dteideal sciar den eastát 
  * Duine atá i dteideal imeachtaí a thionscnamh i gcoinne an eastáit faoi Alt 117 den Acht Comharbais 1965 

Féadfaidh tú tuilleadh a léamh faoi chuardach a dhéanamh ar an gClár Probháide
agus cóipeanna den deontas nó den uacht a fháil ar shuíomh Gréasáin na
Seirbhíse Cúirteanna.

##  Tuilleadh faisnéise agus sonraíteagmhála

Tá treoir úsáideach maidir le riar eastát (pdf) foilsithe ag Dlí-Chumann na
hÉireann.

Ba cheart ceisteanna maidir le cánachas eastát an duine éagtha a phlé le:

###  An Aonad Náisiúnta Faisnéise CAT do Cháiníocóirí

Oifig na gCoimisinéirí Ioncaim  
An tAonad um Cháin Fháltas Caipitiúil  
9/15 Sráid Uí Chonaill Uachtair  
Baile Átha Cliath 1  
D01 YT32.

**Teil:** 01 738 3673

**Láithreán Gréasáin:** [ https://www.revenue.ie ](https://www.revenue.ie)

Ba cheart ceisteanna maidir le cánachas eastát an duine éagtha a phlé le:

###  Rannóg na nIarratas Pearsanta Probháide

An Oifig Phrobháide  
An Chéad Urlár  
15-24 Sráid an Fhionnuisce Thuaidh  
Margadh na Feirme  
Baile Átha Cliath 7  
Éire

**Teil:** +353 (0)1 888 6174

**Láithreán Gréasáin:** [ https://www.courts.ie/ ](https://www.courts.ie/)

**R-phost:** [ ProbateGeneralOffice@courts.ie
](mailto:ProbateGeneralOffice@courts.ie)

Má tá tú ina thairbhí agus mura bhfuil uimhir PPS agat toisc go bhfuil cónaí
ort thar lear, ní mór duit iarratas a dhéanamh chuig:

###  Seirbhísí Aitheantas Cliant

An Oifig Seirbhísí Leasa Shóisialaigh

An Roinn Coimirce Sóisialaí  
Lóiste na Sionainne  
Cora Droma Rúisc  
Contae Liatroma

**Teil:** (071) 967 2616 or 0818 927 999

**Láithreán Gréasáin:** [ https://www.gov.ie/en/publication/fd52ab-public-
services-card/ ](https://www.gov.ie/en/publication/fd52ab-public-services-
card/)

**R-phost:** [ CIS@welfare.ie ](mailto:CIS@welfare.ie)

_**Dáta an Leasaithe Deireanaigh:** 14 Márta 2024 _

[
](https://facebook.com/sharer/sharer.php?u=https://www.citizensinformation.ie/ga/death/the-
deceaseds-estate/dealing-with-the-deceaseds-
estate/?utm_source=sharebutton_facebook) [
](https://twitter.com/intent/tweet/?text=Ag%20d%C3%A9ile%C3%A1il%20le%20hairgead%20agus%20maoin%20duine%20%C3%A9agtha&url=https://www.citizensinformation.ie/ga/death/the-
deceaseds-estate/dealing-with-the-deceaseds-
estate/?utm_source=sharebutton_twitter) [
](whatsapp://send?text=https://www.citizensinformation.ie/ga/death/the-
deceaseds-estate/dealing-with-the-deceaseds-
estate/?utm_source=sharebutton_whatsapp) [
](mailto:?subject=Ag%20d%C3%A9ile%C3%A1il%20le%20hairgead%20agus%20maoin%20duine%20%C3%A9agtha&body=https://www.citizensinformation.ie/ga/death/the-
deceaseds-estate/dealing-with-the-deceaseds-
estate/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ag aistarraingt ón phróiséas cosaint idirnáisiúnta in Éirinn_ ](/ga/moving-country/asylum-seekers-and-refugees/the-asylum-process-in-ireland/withdrawing-from-the-asylum-process-in-ireland/)

Cur síos is ea an doiciméad seo ar na modhanna ar ceart leanúint agus tú ag
aistarraingt d'iarratais ar chosaint idirnáisiúnta nó d'achomhairc sa chás go
ndiúltaítear cosaint idirnáisiúnta duit.

  * [ _Na céimeanna a bhaineann le teach a cheannach_ ](/ga/housing/owning-a-home/buying-a-home/steps-involved-buying-a-home/)

Beidh ort ceann de na cinntí is mó i do shaol a dhéanamh nuair a bheidh tú ag
ceannach tí. Breathnaímid anseo ar na nithe nach mór smaoineamh orthu sula
gceannaítear maoin agus an próiseas atá i gceist.

  * [ _Ag obair taobh amuigh den AE_ ](/ga/moving-country/moving-abroad/working-abroad/working-outside-the-eu/)

Liosta de na rudaí nach mór a chur san áireamh roimh dul ag obair i dtír atá
taobh amuigh den AE agus na cáipeisí nach mór a thabhairt leat.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

