English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas bunscoile agus iar-bhunscoile
](/ga/education/primary-and-post-primary-education/) > [ Tacaíocht Oideachais
](/ga/education/primary-and-post-primary-education/educational-supports/) >
Seirbhís síceolaíochta i scoileanna

#  Seirbhís síceolaíochta i scoileanna

  * Cad é measúnú síceolaíochta? 
  * Conas a roghnaítear leanbh do mheasúnú síceolaíochta? 
  * Cé a dhéanann an measúnúsíceolaíochta? 
  * Leasanna do linbh a chosaint 
  * Cé a íocann as measúnúsíceolaíochta? 
  * Conas iarratas a dhéanamh armheasúnú síceolaíochta 

##  Cad é measúnú síceolaíochta?

Is féidir le measúnú síceolaíochta cabhrú lena dheimhniú an bhfuil nó nach
bhfuil riachtanais speisialta ag do leanbh ar scoil.

Ní iarrfaidh an scoil ar shíceolaí a bheith bainteach ach i ndiaidh gur
bhreithnigh siad riachtanais an linbh.

Má tá deacrachtaí foghlama, mothúchánacha nó iompraíochta ag do leanbh, tá an
scoil ar a bhfreastalaíonn do leanbh freagrach as measúnú a dhéanamh ar
riachtanais do linbh. Cabhróidh an measúnú leis an scoil oideachas agus
idirghabháil feabhais do linbh a phleanáil.

Is féidir leat léamh faoin bpróiseas a úsáideann scoileanna le breithniú a
dhéanamh ar riachtanais speisialta oideachais linbh.

**Clár píolótach comhairleoireachta i mbunscoileanna**

Tá [ clár píolótach comhairleoireachta bunaithe ag an Roinn Oideachais do líon
beag bunscoileanna i 7 gcontae
](https://www.gov.ie/en/publication/61be8-counselling-in-primary-schools-
pilot-cps-p-2023-2025/) . Níl an tseirbhís chomhairleoireachta a chuirtear ar
fáil faoin gclár píolótach in ionad sheirbhís Síceolaíochta Cúraim Phríomhúil
FSS nó CAMHS. Ní thagann sé in ionad NEPS laistigh de scoil. Is féidir le
baill foirne scoile le tacaíocht ó NEPS leanaí a atreorú chuig an tseirbhís ar
feadh suas le 6 sheisiún comhairleoireachta. Déanfar é seo i gcomhairle agus
le cead na dtuismitheoirí, ach ní féidir le tuismitheoirí a leanbh a tharchur
go díreach chuig an gclár. Tá tuilleadh [ faisnéis ar fáil do leanaí faoin
gclár comhairleoireachta
](https://www.gov.ie/pdf/?file=https://assets.gov.ie/276756/73d10a43-0d6b-44ad-b00f-3ccbb423c466.pdf#page=null)
agus [ faisnéis do thuismitheoirí faoin gclár comhairleoireachta
](https://www.gov.ie/pdf/?file=https://assets.gov.ie/276758/5d624114-17da-4224-9c50-e914af8e0ba0.pdf#page=null)
.

##  Conas a roghnaítear leanbh do mheasúnú síceolaíochta?

Má cheapann múinteoir go bhfuil deacracht ag do leanbh déileáil leis an
ngnáthchuraclam, ba cheart duit a bheith curtha ar an eolas air seo.

Sula n-iarrtar ar mheasúnú síceolaíochta do leanbh, ba cheart d’fhoireann na
scoile machnamh a dhéanamh faoi mhúinteoireacht fhorlíontach.

Má dhéanann an scoil an cinneadh go dteastaíonn measúnú do do leanbh, ba
cheart don phríomhoide nó don mhúinteoir cruinniú a shocrú leat mar
thuismitheoir nó caomhnóir dlíthiúil an linbh.

Ba cheart na cúiseanna atá leis an measúnú a phlé agus ba cheart gach mír den
fhoirm thoilithe le haghaidh measúnú síceolaíochta - foirm 1 (pdf) a mhíniú
sula n-iarrtar ort an fhoirm a shíniú.

Caithfidh síceolaithe a thugann faoi mheasúnuithe casadh leat, a dtorthaí a
mhíniú agus cóip den tuarascáil síceolaíochta a thabhairt duit.

Cuireann an tSeirbhís Náisiúnta Síceolaíochta Oideachais (an SNSO) measúnuithe
síceolaíochta ar fáil i scoileanna.

Is féidir leat bileog eolais ar an SNSO do thuismitheoirí a fháil (pdf).

##  Cé a dhéanann an measúnúsíceolaíochta?

Cuireann an tSeirbhís Náisiúnta Síceolaíochta Oideachais (an SNSO) seirbhísí
síceolaíochta ar fáil i mbunscoileanna agus iar-bhunscoileanna poiblí agus
príobháideacha agus in ionaid oideachais ghaolmhara.

Is féidir leat níos mó a léamh faoi sheirbhísí an SNSO sa leabhrán Oibriú le
Chéile le Difear a Dhéanamh do Leanaí (pdf) ar gov.ie.

Tá an SNSO lonnaithe i 8 réigiún. Oibríonn sé leis an scoil leis an méid seo a
leanas a dhéanamh:

  * Tabhairt faoi chásobair aonair leanaí agus daoine óga 
  * Seirbhís chomhairliúcháin a sholáthar do mhúinteoirí agus tuismitheoirí 
  * Páirt a ghlacadh i dtionscadail ábhartha a bhaineann le síceolaíocht oideachais 
  * Meabhairshláinte i scoileanna a chur chun cinn 

Mura gcuireann an SNSO seirbhís ar fáil do do scoil, is féidir leo úsáid a
bhaint as an Scéim chun Measúnuithe Síceolaíochta a Ordú (an SMSO).

###  Cad é an Scéim chun Measúnuithe Síceolaíochta a Ordú (an SMSO)?

Mura bhfuil do scoil lonnaithe i réigiún ina gcuirtear seirbhís an SNSO ar
fáil, is féidir leo úsáid a bhaint as an Scéim chun Measúnuithe Síceolaíochta
a Ordú (an SMSO).

Cabhraíonn an SMSO le scoileanna freastal ar an ngá práinneach atá le
comhairle shíceolaíochta fad atá seirbhís an SNSO á tabhairt isteach i ngach
scoil. Níl ach síceolaithe a liostaítear ar an liosta reatha incháilithe chun
tabhairt faoi obair faoi scéim an SMSO. Is féidir leat eolas breise a léamh ar
an Scéim chun Measúnuithe Síceolaíochta a Ordú (an SMSO).

##  Leasanna do linbh a chosaint

Tá seirbhísí measúnaithe síceolaíochta i bhfeidhm chun gur féidir le leanaí a
bhfuil riachtanais foghlama speisialta acu tairbhe a bhaint as na hacmhainní
riachtanacha. Beidh eagla ar roinnt leanaí roimh chasadh le síceolaí, áfach.
Má thuigeann leanbh go bhfuil deacrachtaí ar scoil acu, b’fhéidir go
ndeimhneoidh an fhéidearthacht go gcasfaidh siad le síceolaí go bhfuil laige
acu. Ar an gcúis seo, níor cheart do scoil measúnú aonair a choimisiúnú ach má
tá siad cinnte dearfa go rachaidh an toradh chun sochair an linbh, tar éis
labhairt le tuismitheoirí an linbh.

Cuireann an SNSO comhairle ar fáil faoi cibé acu ar cheart nó nár cheart duit
a insint do do leanbh go ndéanfaidh síceolaí measúnú ar a riachtanais
foghlama.

Ar mhaithe le rúndacht do linbh a chosaint, ní thagraítear dóibh ach trína
n-inisealacha sa cháipéisíocht go léir a sheolann údaráis scoile ar aghaidh
chuig an SNSO.

Caithfidh gur bhain na síceolaithe go léir ar phainéal an SNSO imréiteach an
Gharda Síochána amach. Moltar freisin go mbuaileann comhalta d’fhoireann na
scoile isteach san agallamh measúnaithe uair nó dhó.

Ba cheart tabhairt faoi mheasúnú, de ghnáth, i scoil do linbh, áit a bhfuil
cur amach acu ar an timpeallacht. Seomra ar leith sa phríomhfhoirgneamh agus i
ngar d’oifig na scoile é an t-ionad is fearr.

##  Cé a íocann as measúnúsíceolaíochta?

Déanann an SNSO íocaíocht go díreach leis an síceolaí. Ní aisíocann an SNSO
scoileanna ná tuismitheoirí as measúnuithe.

Ní féidir leis an SNSO thú a aisíoc más tuismitheoir thú a choimisiúnaigh
measúnú síceolaíochta príobháideach. Sa chás seo, is féidir leat faoiseamh
cánach ar chostais leighis a éileamh i ndiaidh gur tháinig deireadh leis an
mbliain. Is féidir leat eolas breise a fháil ar láithreán gréasáin na
gCoimisinéirí Ioncaim.

##  Conas iarratas a dhéanamh armheasúnú síceolaíochta

Is gnách go n-atreoraíonn an príomhoide scoile leanaí chuig an SNSO. Ba cheart
duit aon bhuarthaí maidir le deacrachtaí foghlama a phlé le pearsanra na
scoile ar dtús. Má bhíonn cheisteanna agat faoi sheirbhís agus measúnuithe an
SNSO, ba cheart duit iad a chur go díreach ar phearsanra na scoile.

Déanann tú iarratas, go ginearálta, ar sheirbhísí an SNSO trí phríomhoide
scoile scoil do linbh.

###  Seirbhís Náisiúnta Síceolaíochta Oideachais

Sráid Mhaoilbhríde  
Baile Átha Cliath 1  
D01 RC96  
Éire

**Teil:** (01) 889 2700

**Láithreán Gréasáin:** [ https://www.gov.ie/en/service/5ef45c-neps/
](https://www.gov.ie/en/service/5ef45c-neps/)

**R-phost:** [ neps@education.gov.ie ](mailto:neps@education.gov.ie)

Is féidir eolas teagmhála a fháil anseo don [ oifig SNSO in Éirinn (pdf)
](http://www.education.ie/en/Schools-Colleges/Services/National-Educational-
Psychological-Service-NEPS-/neps_regional_contacts.pdf)

_**Dáta an Leasaithe Deireanaigh:** 6 Nollaig 2023 _

[
](https://facebook.com/sharer/sharer.php?u=https://www.citizensinformation.ie/ga/education/primary-
and-post-primary-education/educational-supports/psychological-assessment-
school/?utm_source=sharebutton_facebook) [
](https://twitter.com/intent/tweet/?text=Seirbh%C3%ADs%20s%C3%ADceola%C3%ADochta%20i%20scoileanna&url=https://www.citizensinformation.ie/ga/education/primary-
and-post-primary-education/educational-supports/psychological-assessment-
school/?utm_source=sharebutton_twitter) [
](whatsapp://send?text=https://www.citizensinformation.ie/ga/education/primary-
and-post-primary-education/educational-supports/psychological-assessment-
school/?utm_source=sharebutton_whatsapp) [
](mailto:?subject=Seirbh%C3%ADs%20s%C3%ADceola%C3%ADochta%20i%20scoileanna&body=https://www.citizensinformation.ie/ga/education/primary-
and-post-primary-education/educational-supports/psychological-assessment-
school/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Téarmaí scoile i mbunscoileanna agus iarbhunscoileanna_ ](/ga/education/primary-and-post-primary-education/attendance-and-discipline-in-schools/school-terms-in-primary-and-postprimary/)

Tá caighdeánú déanta ar scítheanna na Nollag, na Cásca agus ar na scítheanna
lárthéarma i scoileanna na hÉireann. Eolas faoi fhad na scoilbhliana agus
laethanta saoire ag an mbunleibhéal agus an dara leibhéal.

  * [ _Boird bhainistíochta i mbunscoileanna_ ](/ga/education/primary-and-post-primary-education/going-to-primary-school/boards-of-management/)

Tá cur síos anseo ar na rialacha a bhaineann le boird bhainistíochta i
mbunscoileanna.

  * [ _Eagraíochtaí agus acmhainní le haghaidh iarbhunscoileanna_ ](/ga/education/primary-and-post-primary-education/going-to-post-primary-school/organisations-and-resources-for-post-primary-schools/)

Liosta eagraíochtaí agus acmhainní idirlín é seo a chuireann faisnéis ar fáil
faoi chúrsaí oideachais ar an leibhéal iarbhunoideachais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

