English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Míchumas agus Tinneas ](/ga/social-welfare/disability-and-illness/) >
Liúntas Cúram Baile

#  Liúntas Cúram Baile

  * Cad é an Liúntas Cúram Baile? 
  * Conas cáiliú do Liúntas Cúraim Baile 
  * Ráta an Liúntais Cúraim Baile 
  * Conas iarratas a dhéanamh ar LiúntasCúraim Baile 
  * Cá háit a ndéanfaidh mé iarratasar Liúntas Cúraim Baile 

##  Cad é an Liúntas Cúram Baile?

Is íocaíocht mhíosúil é Liúntas Cúraim Baile (DCA) do leanbh faoi 16 faoi
mhíchumas trom. Caithfidh cúram agus aire leanúnach a bheith ag teastáil ón
leanbh go mór os cionn an méid a theastaíonn de ghnáth ó leanbh den aois
chéanna. Ní dhéantar tástáil acmhainne air.

Is féidir leat na sainmhínithe ar théarmaí amhail _trom_ nó _go substaintiúil_
a fháil i [ dTreoirlínte Míochaine an Liúntais Chúram Baile (DCA) (pdf)
](https://assets.gov.ie/37034/fdb0f1b14efd46d894d807c136128fdc.pdf) . Bíonn
siad sin in úsáid ag an Roinn Coimirce Sóisialaí (RCS) agus iarratais ar DCA á
measúnú aici. Sonraítear sna treoirlínte nach bhfuil an íocaíocht bunaithe ar
an gcineál míchumais ach go bhfuil sí bunaithe ar an lagú iarmhartach
fisiciúil nó meabhrach a fhágann go dteastaíonn cúram agus aire ón leanbh atá
ar mhéid atá níos mó go substaintiúil ná leanbh eile den aois chéanna.

Bhí an Liúntas Cúram Baile á riar ag Feidhmeannacht na Seirbhíse Sláinte sular
aistríodh chuig an RCS.

[ Is féidir leat freisin an bhileog faisnéise le haghaidh DCA (SW127) a léamh
](https://assets.gov.ie/40093/35c910582611435bab292851cdbbc145.pdf) . Tá an
bhileog faisnéise ar fáil ó ionad Intreo nó ó Sheirbhís um Fhaisnéis do
Shaoránaigh.

###  LCG scéim chárta leighis

Tá gach páiste a fhaigheann LCB i dteideal cárta leighis gan tástáil mhaoine.

Mura bhfuil cárta leighis ná cárta cuairte LG ag an bpáiste cheana féin, is
féidir leat e/í a chlárú ar-líne nó déan foirm iarratais a íoslódáil. Má tá
cárta leighis nó cárta cuairte LG ag an bpáiste cheana féin beidh sé/sí
cláraithe go huathoibríoch do chárta leighis agus ní gá é/í a chlárú.

Tá liosta ceisteanna coitianta ag FSS.

##  Conas cáiliú do Liúntas Cúraim Baile

Le go mbeidh sé incháilithe, ní mór míchumas trom a bheith ar an leanbh is
dócha a mhairfidh bliain ar a laghad agus:

  * Ní mór dó a bheith faoi bhun 16 bliana d’aois, (in aois a 16, féadfaidh an leanbh cur isteach ar  Liúntas Míchumais  ) 
  * A bheith ina chónaí sa bhaile leis an duine a bhfuil an liúntas á éileamh aige ar feadh 5 lá nó níos mó in aghaidh na seachtaine - féach ‘Íocaíocht ar leathráta’ thíos 
  * Na critéir liachta a chomhlíonadh - féach thíos 
  * A bheith ina ghnáthchónaí sa Stát. 

Lena chois sin, caithfidh an duine a bhfuil an liúntas á éileamh don leanbh
aige:

  * Socruithe a dhéanamh le haghaidh cúram an linbh 
  * A bheith ina ghnáthchónaí sa Stát. 

###  Critéir Liachta

Sonraítear sa reachtaíocht nach mór do leanbh bheith faoi “mhíchumas trom a
éilíonn cúram agus aire leantach nó leanúnach is mó go substaintiúil ná an
cúram agus an t-aire a theastaíonn ó leanbh den aois chéanna” chun cáiliú le
haghaidh Liúntas Cúram Baile.

Ciallaíonn sé sin nach bhfuil incháilitheacht le haghaidh Liúntas Cúram Baile
bunaithe ar an gcineál lagaithe nó galair. Ina ionad sin, tá sí bunaithe ar
easpa feidhme iarmhartach an choirp nó na meabhrach a fhágann go dteastaíonn
cúram breise agus aire bhreise ón leanbh. Caithfidh an cúram agus an t-aire
sin bheith ag teastáil chun ligean don leanbh déileáil le gníomhaíochtaí na
maireachtála laethúla. Caithfidh gur dócha go dteastóidh an leibhéal sin
cúraim agus aire ón leanbh ar feadh 12 mhí ar a laghad.

Cuirfidh Measúnóir Liachta na Roinne an méid seo a leanas san áireamh sula
dtabharfaidh sé/sí a thuairim nó a tuairim maidir le cibé an gcomhlíonann an
leanbh na critéir liachta:

  * Athbhreithniú ar stair an cháis 
  * Gach tuairisc liachta a fhaightear a bhreithniú 
  * Aird a thabhairt ar an gcur síos ar an gcúram agus ar an aire a bhíonn ag teastáil ón leanbh agus a thugann an tuismitheoir/caomhnóir. 

##  Ráta an Liúntais Cúraim Baile

Is é an ráta don Liúntas Cúram Baile ná €340 in aghaidh na míosa.

Níl aon srian ar líon na leanaí a bhféadfar Liúntas Cúram Baile a éileamh ina
leith. (Is é sin le rá, má tá tú ag tabhairt cúraim do bhreis agus leanbh
amháin atá incháilithe don Liúntas Cúram Baile, féadfaidh tú an liúntas
míosúil a éileamh do gach duine díobh).

Déantar íocaíocht ar an tríú Máirt de gach mí don mhí reatha.

###  Sealanna in ospidéal

Féadfaidh tú leanúint ar aghaidh ag fáil LCB ar feadh suas le 26 seachtaine (i
dtréimhse 12 mhí), má tá cóireáil leighis nó cóireáil eile á fháil ag an
leanbh san ospidéal. Is féidir le leanaí a fhanann in ospidéal géarmhíochaine
tar éis breithe DCA a fháil chomh maith ar feadh suas le 26 seachtaine (i
dtréimhse 12 mhí).

###  Íocaíochtaí eile

Níl aon bhaint aige seo leis an teidlíocht ar [ Shochar Leanaí ](/ga/social-
welfare/families-and-children/child-benefit/) agus féadfaidh tuismitheoir nó
cúramóir eile a bheith incháilithe do [ Shochar Cúramóra ](/ga/social-
welfare/carers/carers-benefit/) nó do  Liúntas Cúramóra  freisin má
chomhlíonann siad na coinníollacha eile.

Féadfar [ Deontas Tacaíochta do Chúramóirí ](/ga/social-welfare/carers/carers-
support-grant/) a éileamh freisin, rud a íoctar go huathoibríoch gach bliain i
rith an Mheithimh.  

##  Conas iarratas a dhéanamh ar LiúntasCúraim Baile

Chun iarratas a dhéanamh, comhlánaigh f [ oirm Dom Care 1(pdf)
](https://assets.gov.ie/10305/1744b043a96944af8afc9af0498bd8b8.pdf) . Is
féidir leat [ foirm a iarraidh ar líne ó gov.ie
](https://www.eforms.gov.ie/en/forms/1) . Is féidir leat freisin foirm
iarratais a fháil i d'Ionad Intreo ó d’Oifig Leasa Shóisialaigh áitiúil nó san
Ionad Faisnéise do Shaoránaigh freisin.

Ba chóir duit Codanna 1 go dtí 5 den fhoirm iarratais a chomhlánú agus
iarraidh ar lia-chleachtóir ginearálta do linbh codanna 6 agus 7 a chomhlánú.
Bí cinnte le do thoil go gceanglaíonn tú aon tuarascálacha nó measúnuithe a
bhaineann le míchumas do linbh.

**Tabhair faoi deara:** Má tá _Neamhord Forleatach Forbraíochta (PDD)_ ar
leanbh, moltar duit iarraidh ar an ngairmí/speisialtóir míochaine atá ag
déileáil le do leanbh foirm míochaine bhreise darb ainm [ Dom Care 3 (pdf)
](https://assets.gov.ie/10306/3dcf07b69a9244868f43232976408830.pdf) a
chomhlánú. Beidh mionsonraí san fhoirm chomhlánaithe faoi riochtaí do linbh
agus faoi aon sainriachtanais chúraim a d’fhéadfadh a bheith ag do leanbh de
bharr a mhíchumais/míchumais agus cabhróidh an fhoirm chomhlánaithe le
measúnóir míochaine na Roinne teacht ar thuairim faoi incháilitheacht.

Tagraíonn Neamhord Forleatach Forbraíochta (PDD) do ghrúpa neamhord arb iad
moilleanna ar an bhforbairt scileanna sóisialaithe agus cumarsáide is tréithe
dóibh. Tagraítear d’uathachas, do shiondróm Asperger, do Neamhord Dítháthaíoch
sa Luath-Óige agus do Shiondróm Rett faoin gcatagóir seo go ginearálta.

**Cad a tharlaíonn nuair a bhaineann mo leanbh aois 16 bliana amach?**

Cuirtear stop leis an LCB nuair a bhaineann leanbh 16 bliana d’aois amach, mar
sin, déanfar d’íocaíocht dheireanach LCB do mhí a mbreithlae 16 bliana.
Scríobhfaidh an Roinn Coimirce Sóisialaí chugat 3 mhí roimh bhreithlá 16
bliana do linbh lena mheabhrú duit go gcuirfear deireadh leis an LCB sin agus
cuirfear ar an eolas thú ar na roghanna atá ar fáil.

Ag aois 16 bliana, féadfaidh do leanbh iarratas a dhéanamh ina gceart féin ar
Liúntas Míchumais (LM)  . Íocaíocht ar a ndéantar tástáil mhaoine is ea an LM
do dhaoine atá faoi mhíchumas, a bhfuil cosc substaintiúil orthu chun tabhairt
faoi obair a bheadh oiriúnach do dhuine ar a n-aois féin, a bhfuil an taithí
agus na cáilíochtaí céanna acu, mar thoradh ar a míchumas. Is éagsúil
coinníollacha cáilithe don LM ó choinníollacha cáilithe don LCB, mar sin, níl
do leanbh i dteideal an LM a fháil go huathoibríoch mar gheall go raibh an LCB
á íoc.

Ba cheart do do leanbh iarratas a dhéanamh cúpla mí sula mbaineann siad 16
bliana amach, chun roinnt ama a thabhairt go bpróiseálfar a n-iarratas.
Cuirfear stop le do theidlíocht do Liúntas Cúramóra nuair a chuirfear stop
leis an LCB. Féadfaidh tú athiarratas a dhéanamh ar Liúntas Cúramóra, ach
déanfar measúnú nua ort.

###  Achomhairc

Má dhiúltaítear do d'iarratas, is féidir leat an  cinneadh a achomharc  chuig
an Oifig neamhspleách um Achomhairc Leasa Shóisialaigh. Ní mór duit achomharc
a dhéanamh laistigh de 21 lá óna bhfaigheann tú an cinneadh.

##  Cá háit a ndéanfaidh mé iarratasar Liúntas Cúraim Baile

Ba chóir d’fhoirm iarratais agus doiciméid a thacaíonn léi a sheoladh chuig:

###  Liúntas Cúram Baile

Oifig na Seirbhísí Leasa Shóisialaigh  
Tithe an Rialtais  
Bóthar Bhéal Átha na Lao  
An Longfoirt  
N39 E4E0

**Teil:** 0818 927 770

**Láithreán Gréasáin:** [ https://www.gov.ie/en/service/30fac9-domiciliary-
care-allowance/ ](https://www.gov.ie/en/service/30fac9-domiciliary-care-
allowance/)

**R-phost:** [ domcare@welfare.ie ](mailto:domcare@welfare.ie)

Más mian leat labhairt duine-le-duine faoi do theidlíochtaí, is féidir leat
cuairt a thabhairt ar d'ionad Faisnéise do Shaoránaigh áitiúil, oifig leasa
shóisialaigh áitiúil nó ionad Intreo.

_**Dáta an Leasaithe Deireanaigh:** 8 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/disability-and-illness/domiciliary-care-
allowance/?utm_source=sharebutton_facebook) [
](https://twitter.com/intent/tweet/?text=Li%C3%BAntas%20C%C3%BAram%20Baile&url=https://www.citizensinformation.ie/ga/social-
welfare/disability-and-illness/domiciliary-care-
allowance/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/disability-and-illness/domiciliary-care-
allowance/?utm_source=sharebutton_whatsapp) [
](mailto:?subject=Li%C3%BAntas%20C%C3%BAram%20Baile&body=https://www.citizensinformation.ie/ga/social-
welfare/disability-and-illness/domiciliary-care-
allowance/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Carer's Allowance_ ](/ga/social-welfare/carers/carers-allowance/)

Carer's Allowance is a weekly social welfare payment to people who are caring
for a person who needs support because of their age, disability or illness
(including mental illness).

  * [ _Liúntas Cúramóra leath-ráta_ ](/ga/social-welfare/carers/half-rate-carers-allowance/)

Tá Liúntas Cúramóra leath-ráta iníoctha le híocaíochtaí leasa sóisialta
áirithe eile. Ar an choinníoll go gcomhlíonann tú na critéir cháilithe Faigh
tuilleadh eolais maidir le conas bheith incháilithe do Liúntas Cúramóra leath-
ráta.

  * [ _Liúntas Míchumais_ ](/ga/social-welfare/disability-and-illness/disability-allowance/)

Íocaíocht sheachtainiúil do dhaoine le gortú, tinneas nó míchumas orthu a
mbítear ag súil go mairfidh go ceann aon bhliain ar a laghad. Faigh amach
conas a cháiliú agus na rátaí íocaíochta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

