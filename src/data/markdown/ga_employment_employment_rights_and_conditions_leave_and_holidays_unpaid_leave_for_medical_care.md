English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [ Cearta
agus Coinníollacha Oibre ](/ga/employment/employment-rights-and-conditions/) >
[ Saoire agus laethanta saoire ](/ga/employment/employment-rights-and-
conditions/leave-and-holidays/) > Saoire gan phá do chúram leighis

#  Saoire gan phá do chúram leighis

  * Cad is saoire gan phá do chúram leighis? 
  * Cá fhad atá an saoire? 
  * Cé atá in ann iarratas a dhéanamh? 
  * Cén cúram leighis tromchúiseach atá clúdaithe? 
  * An gá dom fógra a thabhairt? 
  * Conas iarratas a chur isteach 
  * Cosaint do chearta fostaíochta 
  * Fadhbanna ag glacadh saoire le haghaidh cúram leighis 
  * Tuilleadh faisnéise ón WRC 

##  Cad is saoire gan phá do chúram leighis?

Tugadh isteach saoire gan phá do chúram leighis an 3 Iúil 2023.

Tugann sé 5 lá saoire gan phá duit más gá duit am saor ón obair a ghlacadh
chun déileáil le cúram leighis tromchúiseach do leanbh nó do dhuine ábhartha
eile ar nós ball teaghlaigh. Tá an tsaoire ar fáil do thuismitheoirí agus
cúramóirí araon - féach 'Cé atá in ann iarratas a dhéanamh?' thíos.

Ní gá duit fógra a thabhairt do d'fhostóir an saoire a ghlacadh i gcúinsí
éigeandála. Ba cheart duit fógra a thabhairt más féidir.

Is é an [ Work Life Balance and Miscellaneous Provisions Act 2023
](https://www.irishstatutebook.ie/eli/2023/act/8/enacted/en/print.html) an dlí
a chlúdaíonn saoire do chúram leighis.

Ní hionann saoire gan phá do chúrama leighis agus [ saoire force majeure
](https://www.citizensinformation.ie/en/employment/employment-rights-and-
conditions/leave-and-holidays/types-of-leave-from-work/#48e41d) , arb é saoire
le pá í do ghéarchéim phráinneach teaghlaigh.

##  Cá fhad atá an saoire?

Tá sé de cheart agat 5 lá saoire le haghaidh cúram leighis in aon 12 mhí as a
chéíle. Seo an teidlíocht reachtúil (ciallaíonn se sin an t-íosmhéid
dlíthiúil).

Ní gá duit an saoire a ghlacadh go léir ag an am céanna. Is feidir é a
ghlacadh mar laethanta singil nó iolracha.

###  **Fág ar feadh níos lú ná lá**

Ní féidir an tsaoire a ghlacadh i dtréimhsí níos lú na lá amháin.

Má ghlacann tú leathlá saoire, mar shampla, áireofar é mar lá amháin fós.

##  Cé atá in ann iarratas a dhéanamh?

Is féidir leat iarratas a dhéanamh ar tsaoire chun cúraim nó chun tacú le do:

  * Leanbh (leanbh uchtaithe san áireamh) 
  * Céile nó páirtí sibhialta 
  * Comhchónaitheoir 
  * Tuismitheoir nó seantuismitheoir 
  * Deartháir nó deirfiúr 
  * Páirtí tí (aon duine eile dóibh siúd atá liostaithe thuas a chónaíonn sa teach céanna leatsa) 

Caithfidh cúram nó tacaíocht shuntasach a hbeith ag teastáil ón duine ar chúis
thromchúiseach leighis.

Ní theastaíonn aon seirbhís íosta le d'fhostóir chun an tsaoire seo a
ghlacadh.

##  Cén cúram leighis tromchúiseach atá clúdaithe?

Ní mór cúram nó tacaíocht shuntasach a bheith ag an duine breoite ar chúis
thromchúiseach leighis.

Ní shainmhínítear cúis thromchúisach leighis san Acht.

Is féidir le d'fhostóir fianaise ábhartha a iarraidh ar riachtanas leighis na
saoire.

Is é an fhianaise ábhartha ná:

  * Teastas leighis sínithe ag dochtúir 
  * Fianaise eile a d'fhéadfadh an fostóir a éileamh le réasún 

Ní gá don teastas leighis cineál an riochta leighis a lua. Ní gá ach ráiteas
fíorais a bheith ann go bhfuil, nó go raibh, gá ag an duine le cúram nó
tacaíócht shuntasach ar chúis thromchúiseach leighis.

##  An gá dom fógra a thabhairt?

Ní gá duit fógra a thabhairt do d'fhostóir an saoire a ghlacadh i gcúinsí
éigeandála.

Ba cheart duit fógra a thabhairt más féidir.

##  Conas iarratas a chur isteach

Ní mór duit dearbhú i scríbhinn a thabhairt do d'fhostóir go dteastaíonn uait
iarratas a dhéanamh ar an tsaoire (nó go bhfuil glactha agat cheana féin). Ba
cheart duit é seo a dhéanamh chomh luath agus is réasúnta praiticiúil. Ní mór
duit an deimhniú seo a shíniú freisin.

Caithfidh na nithe seo a leanas a bheith i do dheimhniú sínithe:

  * An dáta tosaithe 
  * Fad na saoire 
  * Ráiteas fíricí (ag míniú cén fáth a bhfuil tú i dteideal na saoire). 

Ní mór do d'fhostóir an doiciméad deimhnithe a choinneáil agus admháil scríofa
a thabhairt duit go bhfuair siad an deimhniú.

###  **Cén faisnéis a chaithfidh mé a thabhairt?**

Is féidir le d'fhostóir faisnéis a iarraidh maidir le:

  * Do chaidreamh leis an duine dá dtugtar aire 
  * Nádúr an chúraim sin 
  * Fianaise ábhartha a dhearbhaíonn go bhfuil, nó go raibh, ag teastáil ón té a ainmníodh le cúraim nó tacaíocht shuntasach ar chúis thromchúiseach leighis 

Féach 'Cén cúram leighis tromchúiseach atá clúdaithe?' thuas chun tuilleadh
faisnéise a fháil faoi cad a áirítear mar fhianaise ábhartha.

##  Cosaint do chearta fostaíochta

Go ginearálta, déileálfar leat amhail is go bhfuil tú ag obair le linn saoire
do chúram leighis. Ciallaíonn sé seo:

  * Tá tú i dteideal filleadh ar an obair sa phost a bhí agat díreach sular thosaigh tú ar an tsaoire 
  * Ní áiríonn tú do chuid ama ar saoire mar bhriseadh do sheirbhís leanúnach 
  * Ní féidir thú a dhífhostú mar gheall ar an saoire a ghlacadh nó a iarraidh 
  * Níor cheart go ndéanfaí [ íospairt ](https://www.citizensinformation.ie/en/employment/enforcement_and_redress/victimisation_at_work.en.html) ort mar gheall ar saoire a ghlacadh nó a iarraidh le haghaidh cúram leighis a ghlacadh. Ní féidir le d'fhostóir pionós a ghearradh nó héagórach leat trí, mar shampla, cionníollacha fostaíochta níos measa a thabhairt duit nó tú a roghnú le haghaidh iomarcaíochta. 

###  **Má ghlacaim saoire le haghaidh cúram leighis agus mé ar promhadh**

Féadfaidh d'fhostóir do phromhadh, d'oilúint nó do phrintíseacht a chur a
fionraí ar feadh na tréimhse a bhfuil tú ar saoire do chúam leighis. Is féidir
na laethanta a chur le deireadh do thréimhse promhaidh, oiliúna nó
printíseachta.

##  Fadhbanna ag glacadh saoire le haghaidh cúram leighis

Má tá gearán nó díospóid agat le d'fhostóir faoi shaoire do chúram leighis, ba
chóir duit é a ardú le d'fhostóir ar dtús.

Mura féidir leat an cheist a réiteach go díreacht le d'fhostóir, féadfaidh tú
gearán forimiúil a dhéanamh leis an [ gCoimisiún um Chaidream san Áit Oibre
(WRC) ](https://www.workplacerelations.ie/en/) .

**Conas gearán a dhéanamh leis an WRC**

Má tá díospóid agat le d'fhostóir faoi shaoire do chúram leighis, nó má tá [
dífhostú éagórach
](https://www.citizensinformation.ie/en/employment/unemployment_and_redundancy/dismissal/unfair_dismissal.en.html)
os comhair do cheart chun saoire, is féidir leat [ gearán a dhéanamh leis an
WRC ar líne
](https://www.workplacerelations.ie/en/Complaints_Disputes/Refer_a_Dispute_Make_a_Complaint/)
.

Ba cheart duit do ghearán a dhéanamh laistigh de 6 mhí ó tharla an díospóid.
Féadfar an teorainn ama a fhadú ar feadh suas le 6 mhí eile, má bhí cúis
réasúnach leis an moill.

##  Tuilleadh faisnéise ón WRC

Féadfaidh tú tuilleadh faisnéise a fháil ó [ Sheirbhís Fiasnéise agus
Custaiméara ](https://www.workplacerelations.ie/en/contact_us/contact-
details/) an Chomisiúin um Chaidreamh san Áit Oibre.

###  Coimisiúin um Chaidreamh san Áit Oibre

Bóthar Uí Bhriain  
Ceatharlach  
R93 E920

**Uaireanta Oscailte:** Luan go hAoine 9.30rn go 1in, 2in go 5in

**Teil:** (059) 917 8990

**Lóghlao:** 0818 80 80 90

**Láithreán Gréasáin:** [ https://www.workplacerelations.ie/en/
](https://www.workplacerelations.ie/en/)

_**Dáta an Leasaithe Deireanaigh:** 11 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/employment/employment-
rights-and-conditions/leave-and-holidays/unpaid-leave-for-medical-
care/?utm_source=sharebutton_facebook) [
](https://twitter.com/intent/tweet/?text=Saoire%20gan%20ph%C3%A1%20do%20ch%C3%BAram%20leighis&url=https://www.citizensinformation.ie/ga/employment/employment-
rights-and-conditions/leave-and-holidays/unpaid-leave-for-medical-
care/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/employment-
rights-and-conditions/leave-and-holidays/unpaid-leave-for-medical-
care/?utm_source=sharebutton_whatsapp) [
](mailto:?subject=Saoire%20gan%20ph%C3%A1%20do%20ch%C3%BAram%20leighis&body=https://www.citizensinformation.ie/ga/employment/employment-
rights-and-conditions/leave-and-holidays/unpaid-leave-for-medical-
care/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Seicliosta chun iarratas a dhéanamh ar shaoire cúramóra_ ](/ga/employment/employment-rights-and-conditions/leave-and-holidays/checklist-when-applying-for-carers-leave/)

Déantar cur síos ar na nósanna imeachta éagsúla a bhíonn i gceist nuair a
bhíonn tú ag cur isteach ar shaoire cúramóra.

  * [ _Scéim Chúram Leighis_ ](/ga/social-welfare/disability-and-illness/medical-care-scheme/)

Tá duine faoi árachas a gortaíodh ag an obair nó a bhfuil galar áirithe ceirde
faighte acu i dteideal sochair leasa shóisialaigh a fháil.

  * [ _Saoire cúramóra_ ](/ga/employment/employment-rights-and-conditions/leave-and-holidays/carers-leave/)

Tugann An tAcht um Shaoire Cúramóra, 2001 cead d'fhostaithe saoire a ghlacadh
ón obair gan íocaíocht ionas go mbeidh ar a gcumas cúram lánaimseartha a
thabhairt do dhaoine a bhfuil an cúram seo de dhíth orthu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

