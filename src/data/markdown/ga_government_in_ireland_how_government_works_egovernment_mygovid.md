English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Náisiúnta na hÉireann ](/ga/government-in-ireland/how-
government-works/) > [ eGovernment ](/ga/government-in-ireland/how-government-
works/egovernment/) > MyGovID

#  MyGovID

  * Réamhrá 
  * Conas a dhéanaim iarratas ar chuntas MyGovID? 

##  Réamhrá

Chun roinnt seirbhísí poiblí ar líne a úsáid, ní mór duit cuntas MyGovID a
chruthú. Fíoraíonn MyGovID do chéannacht agus cruthaíonn sé cuntas aonair ar
féidir leat é a úsáid chun rochtain a fháil ar réimse seirbhísí poiblí.

Tá dhá chineál de chuntas MyGovID ann:

  * Is éard atá i **gcuntas bunúsach** ná cuntas simplí MyGovID. Is féidir leat rochtain a fháil ar roinnt seirbhísí, mar shampla ráiteas do ranníocaíochtaí ÁSPC a lorg nó d'incháilitheacht do shochair faoin  Scéim Sochair Cóireála  a sheiceáil. Ní gá ach seoladh ríomhphoist a bheith agat chun clárú le haghaidh cuntas bunúsach. 
  * Is éard atá i **gcuntas fíoraithe** ná cineál cuntais MyGovID níos sábháilte a ligeann duit rochtain a fháil ar na seirbhísí go léir atá ar fáil ar MyGovID. Gach uair a dhéanann tú rochtain ar do chuntas MyGovID fíoraithe, iarrfar ort cód fíoraithe a sheolfar chuig d'fhón póca a chur isteach. Cinntíonn an próiseas fíoraithe dhá chéim seo go bhfuil do chuntas an-slán. 

##  Conas a dhéanaim iarratas ar chuntas MyGovID?

Chun do chuntas bunúsach MyGovID a chruthú, tabhair cuairt ar leathanach
clárúcháin MyGovID, cuir isteach do sheoladh ríomhphoist, cruthaigh pasfhocal
agus cliceáil 'Cláraigh anois'. Seolfar cód chuig do sheoladh ríomhphoist a
chaithfidh tú a chur isteach ar an scáileán chun do chlárú bunúsach cuntais a
chríochnú.

Nuair atá do chuntas MyGovID curtha i ngníomh agat, is féidir leat logáil
isteach i do chuntas bunúsach. Feicfidh tú liosta de sheirbhísí ar líne.

Más mian leat uasghrádú a dhéanamh ó chuntas bunúsach go MyGovID fíoraithe, ní
mór duit an méid seo a leanas a bheith agat:

  * [ Uimhir Phearsanta Seirbhíse Poiblí (PSP) ](/ga/social-welfare/irish-social-welfare-system/personal-public-service-number/)
  * [ Cárta Seirbhísí Poiblí (PSC) ](/ga/social-welfare/irish-social-welfare-system/public-services-card/)
  * Fón fíoraithe ar féidir leis teachtaireachtaí téacs a fháil (mínithe thíos) 

**Conas a fhaighim uimhir PSP agus PSC?**

Is féidir leat coinne a dhéanamh ar líne ar [ MyWelfare.ie
](https://services.mywelfare.ie/) chun d'uimhir PSP agus do PSC a fháil i
d'oifig Intreo áitiúil. Is féidir leat é seo a dhéanamh trí do chuntas MyGovID
bunúsach a úsáid. Nó, is féidir leat cuairt a thabhairt go díreach ar d'oifig
áitiúil.

**Conas a fhíoraím mo ghuthán le haghaidh MyGovID?**

Má tá CSP agat, is féidir leat do ghuthán a fhíorú ar MyGovID trí iarraidh air
go seolfar cód fíoraithe chuig do sheoladh baile. Is féidir leat do ghuthán a
fhíorú freisin trí é a thabhairt chuig d'oifig Intreo áitiúil chomh maith le
do PSC.

Mura bhfuil PSC agat, tabhair d'fhón leat nuair a thugann tú cuairt ar d'oifig
Intreo áitiúil chun iarratas a dhéanamh ar an gcárta.

_**Dáta an Leasaithe Deireanaigh:** 11 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/how-government-
works/egovernment/mygovid/?utm_source=sharebutton_facebook) [
](https://twitter.com/intent/tweet/?text=MyGovID&url=https://www.citizensinformation.ie/ga/government-
in-ireland/how-government-
works/egovernment/mygovid/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/how-government-
works/egovernment/mygovid/?utm_source=sharebutton_whatsapp) [
](mailto:?subject=MyGovID&body=https://www.citizensinformation.ie/ga/government-
in-ireland/how-government-
works/egovernment/mygovid/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Institiúidí airgeadais agus aitheantas_ ](/ga/money-and-tax/personal-finance/banking/financial-institutions-and-identification/)

Pléann an cháipéis seo na cineálacha fianaise aitheantais a bhíonn ag teastáil
chun cuntas a oscailt le hinstitiúid airgeadais.

  * [ _Conas teacht ar do shonraí pearsanta faoin RGCS_ ](/ga/government-in-ireland/data-protection/rights-under-general-data-protection-regulation/)

Mínítear sa cháipéis seo conas teacht ar do shonraí pearsanta faoi dhlíthe um
chosaint sonraí agus an RGCS.

  * [ _Do chuntas bainc a athrú_ ](/ga/money-and-tax/personal-finance/banking/switching-your-bank-account/)

Find out how to switch your bank account to a different bank.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

