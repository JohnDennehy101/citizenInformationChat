English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cánacha agus faoisimh a bhaineann le
tithíochta ](/ga/money-and-tax/tax/housing-taxes-and-reliefs/) > Íocaíocht na
Cánach Maoine Áitiúla a Iarchur

#  Íocaíocht na Cánach Maoine Áitiúla a Iarchur

  * Réamhrá 
  * CMÁ a iarchur bunaithe ar thairseach ioncaim 
  * Cad a tharlaíonn má fhaigheann an duine faoi dhliteanas bás? 
  * Cúiseanna eile le hiarchur 
  * Rátaí úis 
  * Conas iarratas a dhéanamh 
  * Cá ndéanfaidh mé iarratas? 

##  Réamhrá

Féadfaidh tú íocaíocht do Chánach Maoine Áitiúla (CMÁ) a iarchur (nó a iarchur
go páirteach), má shásaíonn tú na coinníollacha.

B’fhéidir go gcáileoidh tú d’iarchur faoi cheann amháin de 4 chatagóir ar
leith:

•Tairseach ioncaim

•Más ionadaí pearsanta thú le duine atá faoi dhliteanas a fuair bás

•Dócmhainneacht phearsanta

•Forais chruatain

Má shásaíonn tú na critéir iarchurtha, féadfaidh tú a roghnú chun an CMÁ
iomlán a iarchur go dtí go dtagann feabhas ar do chúinsí airgeadais nó go dtí
go ndíoltar an mhaoin. Ní chiallaíonn seo go bhfuil tú díolmhaithe ón CMÁ a
íoc, áfach. Gearrtar ús ar an méid iarchurtha agus fanann an méid iarchurtha
mar mhuirear ar an maoin.

Tá socruithe iarchuir pháirtigh ann. Má shásaíonn tú na critéir iarchuir
pháirtigh, féadfaidh tú a roghnú chun 50% de do dhliteanas CMÁ a iarchur agus
an t-iarmhéid a íoc. Gearrtar ús ar an méid iarchurtha agus fanann sé mar
mhuirear ar an maoin. Má cháilíonn tú d’iarchur páirteach CMÁ, ní mór duit
modh íocaíochta a roghnú don 50% eile de do dhliteanas CMÁ.

Is féidir leat eolas breise ar íocaíocht CMÁ a iarchur a fháil ar revenue.ie.

##  CMÁ a iarchur bunaithe ar thairseach ioncaim

Chun cáiliú d’iarchur iomlán nó páirteach le haghaidh CMÁ, bunaithe ar na
critéir thairseach ioncaim, ní mór gurb úinéir lonnaithe thú agus ní mór nach
sáraíonn d’ollioncam bliantúil ó gach foinse méideanna áirithe (féach an tábla
thíos).

Cáilíonn tú d’iarchur gach bliain bunaithe ar d’ollioncam measta don bhliain
roimhe sin. Mar sin, mar shampla, má tá tú dlite CMÁ a íoc an 1 Samhain 2021
(dáta an dliteanais), ba cheart duit measúnú a dhéanamh ar d’ollioncam measta
le haghaidh 2021 lena fhéachaint an gcáilíonn tú d’iarchur nó d’iarchur
páirteach in 2022.

Má tá morgáiste agat atá le híoc go fóill, méadaítear an tairseach ioncaim
faoi 80% de d’ollíocaíochtaí ús morgáiste. Caithfidh go bhfuil an morgáiste a
íoc agat chun cáiliú do CMÁ a iarchur. Ba cheart go bhfuarthas an morgáiste an
1 Samhain 2020 nó roimhe sin. Ní féidir leat an t-iarchur seo a fháil má fuair
tú do mhorgáiste tar éis an 1 Samhain 2020\.

I gcás CMÁ a íocadh a fhad le 2021, ba iad na tairseacha ioncaim €15,000 i
gcás duine singil nó €30,000 i gcás lánúine. Ba iad na tairseacha ioncaim le
haghaidh iarchur páirteach €25,000 i gcás duine singil nó €35,000 i gcás
lánúine.

Méadaíodh na tairseacha ioncaim d’iarchur i gcás CMÁ atá le híoc in 2022\.

Tairseacha ioncaim chun dliteanas CMÁ iomlán agus páirteach (50%) a iarchur  |  |   
---|---|---  
Duine faoi dhliteanas (úinéirí lonnaitheacha amháin)  |  Chun cáiliú d’iarchur iomlán, caithfidh nach sáraíonn d’ollioncam  |  Chun cáiliú d’iarchur páirteach (50%), caithfidh nach sáraíonn d’ollioncam   
Singil, morgáiste ar bith  |  €18,000  |  €30,000   
Lánúin, morgáiste ar bith  |  €30,000  |  €42,000   
Singil, le morgáiste  |  18,000% + 80% d’ollús morgáiste  |  30,000% + 80% d’ollús morgáiste   
Lánúin, le morgáiste  |  30,000% + 80% d’ollús morgáiste  |  42,000% + 80% d’ollús morgáiste   
  
Is é ollioncam d’ioncam roimh aon asbhaintí, liúntais nó faoiseamh. Áirítear
leis ioncam atá díolmhaithe ó cháin ioncaim agus ioncam ó íocaíochtaí na
Roinne Coimirce Sóisialaí (an RCS), ach ní áirítear leis Sochar Linbh.

Áirítear le lánúineacha daoine pósta, daoine i bpáirtnéireacht shibhialta agus
roinnt comháitritheoirí. Ar mhaithe le cuspóirí iarchuir CMÁ, ní mór gur
chónaigh comháitritheoirí le chéile ar feadh 2 bhliain, ar a laghad, má tá
leanaí acu agus 5 bliana, mura bhfuil leanaí acu.

Má d’éiligh tú iarchur ar feadh bliana agus má thagann athrú ar do chúinsí,
caithfidh tú na Coimisinéirí Ioncaim a chur ar an eolas.

##  Cad a tharlaíonn má fhaigheann an duine faoi dhliteanas bás?

Má fhaigheann duine amháin i lánúin a cháiligh d’iarchur bás, fanfaidh an
t-iarchur i bhfeidhm go dtí an chéad dáta luachála eile (an 1 Samhain 2021
faoi láthair) agus ní chuirfear ioncam an duine mharthanaigh san áireamh go
dtí sin.

Féadfaidh an duine marthanach éileamh a dhéanamh an 1 Samhain 2021 ar iarchur
na cánach. Má shásaíonn tú na coinníollacha, cáileoidh tú d’iarchur. Mura
gcáilíonn tú d’iarchur, féadtar leanúint leis an méid a iarchuireadh a fhad le
deireadh 2021 a iarchur. Leanfar le hús 4% sa bhliain a ghearradh ar an méid
iarchurtha ar an ngnáthbhealach.

Má fhaigheann tú réadmhaoin le hoidhreacht ó dhuine nach céile, páirtí
sibhialta nó comhchónaitheoir é/í, féadfaidh na Coimisinéirí Ioncaim ligean
don iarchur leanúint ar aghaidh má dhéanann tú iarratas ar iarchur agus má
cháilíonn tú. Ciallaíonn aistriú na réadmhaoine chugat go mbeidh an cháin
iarchurtha (móide ús) iníoctha ag an bpointe sin mura gcomhlíonann tú na
coinníollacha maidir le hiarchur asat féin.

###  Más ionadaí pearsanta thú le duine atá faoi dhliteanas a fuair bás

Nuair a fhaigheann duine bás, aistrítear a maoin go dtí a n-ionadaí
pearsanta.Bíonn dualgas ansin ar an ionadaí pearsanta airgead agus maoin an
duine mhairbh a dháileadh i gcomhréir leis an dlí, leis an uacht - más ann
d’uacht - nó leis na dlíthe a bhaineann le bás díthiomnach murab ann d’uacht.

Is féidir le hionadaithe pearsanta duine mhairbh faoi dhliteanas iarratas a
dhéanamh ar iarchur go dtí cibé dáta díobh seo a leanas is luaithe:

•An dáta a aistrítear nó a dhíoltar an mhaoin

•3 bliana i ndiaidh dháta an bháis

Chun cáiliú d’iarchur, ní mór gurbh é an duine marbh úinéir aonair na maoine.

Féadfaidh tú iarchur a éileamh d’aon CMÁ nach bhfuil íoctha ar dháta an bháis,
aon CMÁ atá iarchurtha ag an duine marbh cheana féin agus CMÁ a bhí iníoctha i
ndiaidh an bháis.

##  Cúiseanna eile le hiarchur

###  Iarchur bunaithe ar dhócmhainneacht phearsanta

Má d’iontráil tú Socrú Réitigh Fiachais nó Socrú um Dhócmhainneacht
Phearsanta, féadfaidh tú iarratas a dhéanamh ar iarchur CMÁ fad atá an socrú
dócmhainneachta i bhfeidhm. Ní mór go ndearna tú comhaontú foirmiúil ar do
shocrú dócmhainneachta le Seirbhís Dócmhainneachta na hÉireann agus ní mór
d’Uimhir Chás Dócmhainneachta a chur san áireamh le d’iarratas.

###  Iarchur bunaithe ar chruatan

Is féidir leat iarchur a éileamh sna cásanna seo a leanas:

•Bhí tú thíos le caillteanas nó costas suntasach gan choinne agus
dosheachanta, agus

•Mar thoradh air sin, níl tú in ann CMÁ a íoc gan bheith thíos le cruatan
iomarcach airgeadais

Caithfidh tú do chúinsí airgeadais agus aon eolas eile a theastaíonn ó na
Coimisinéirí Ioncaim a nochtadh.

I measc na samplaí de shaghas na gcaillteanas nó na gcostas ar féidir
breithniú a dhéanamh orthu nuair a bhíonn iarchur á dheonú ar na forais seo,
tá:

•Costais leighis éigeandála

•Mórdheisiúchán ar theach a theastaíonn chun an teach a choimeád ina áit
ináitrithe agus a thagann chun solais gan choinne

•Costais atá bainteach le timpiste thromchúiseach nó bás duine mhuinteartha

•Do phost a chailleadh

•Drochfhiachas a chruthaigh duine féinfhostaithe

##  Rátaí úis

Gearrtar ús ar aon mhéideanna iarchurtha ar ráta 4% sa bhliain. Beidh an ráta
úis reatha iarchuir 4% i bhfeidhm go dtí an 31 Nollaig 2021. Laghdófar an ráta
úis a ghearrfar ar gach suim iarchurtha ón 1 Eanáir 2022 anuas go dtí 3% sa
bhliain.

##  Conas iarratas a dhéanamh

Chun iarratas a dhéanamh ar iarchur nó ar iarchur páirteach ar bhunús na
gcritéar maidir le tairseach ioncaim, úsáideann tú an fhoirm LPT1. Cuirtear
seo ar fáil nuair a dhéanann tú do thaifead CMÁ ar líne a rochtain.

Má tá iarratas á dhéanamh agat ar iarchur faoi aon cheann de na 3 chatagóir
eile, ní mór duit foirm LPT2 (pdf) a sheoladh ar aghaidh, agus do thuairisceán
CMÁ a sheoladh ar aghaidh ar líne nó trí fhoirm pháipéir LPT1 a úsáid.

Is féidir leat teacht ar do thaifead CMÁ ar líne trí úsáid a bhaint as
d’Uimhir Aitheantais Maoine, Uimhir Aitheantais Phearsanta (PIN) Maoine agus
do UPSP nó d’uimhir thagartha cánach le hiarchur don bhliain 2021 a éileamh.
Caithfidh tú iarratas a dhéanamh faoin 7 Samhain 2021. De rogha air sin, má
fhaigheann tú litir agus foirm LPT1 ó na Coimisinéirí Ioncaim, is féidir leat
foirm LPT1 a líonadh agus é seo a sheoladh chuig na Coimisinéirí Ioncaim faoin
7 Samhain 2021.

Má ceadaíodh iarchur duit, féadfaidh tú an méid iomlán iachurtha nó cuid den
mhéid iarchurtha a íoc ag aon tráth. Déanfaidh na Coimisinéirí Ioncaim
íocaíocht pháirteach a chur do shochar na tréimhse is sine den CMÁ iarchurtha
i dtosach báire.

##  Cá ndéanfaidh mé iarratas?

###  Na Coimisinéirí Ioncaim

Brainse Cáin Mhaoine Áitiúil (CMÁ)

Bosca Poist 1  
Luimneach

**Teil:** +353 (0) 1 738 3626

**Láithreán Gréasáin:** [ https://www.revenue.ie/en/contact-us/customer-
service-contact/lpt-vht.aspx ](https://www.revenue.ie/en/contact-us/customer-
service-contact/lpt-vht.aspx)

_**Dáta an Leasaithe Deireanaigh:** 12 Aibreán 2022 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/housing-taxes-and-reliefs/deferring-local-property-
tax/?utm_source=sharebutton_facebook) [
](https://twitter.com/intent/tweet/?text=%C3%8Doca%C3%ADocht%20na%20C%C3%A1nach%20Maoine%20%C3%81iti%C3%BAla%20a%20Iarchur&url=https://www.citizensinformation.ie/ga/money-
and-tax/tax/housing-taxes-and-reliefs/deferring-local-property-
tax/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/housing-taxes-and-reliefs/deferring-local-property-
tax/?utm_source=sharebutton_whatsapp) [
](mailto:?subject=%C3%8Doca%C3%ADocht%20na%20C%C3%A1nach%20Maoine%20%C3%81iti%C3%BAla%20a%20Iarchur&body=https://www.citizensinformation.ie/ga/money-
and-tax/tax/housing-taxes-and-reliefs/deferring-local-property-
tax/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Maoin a luacháil le haghaidh Cánach Maoine Áitiúil_ ](/ga/money-and-tax/tax/housing-taxes-and-reliefs/valuing-property-for-lpt/)

Is cáin féinmheasúnaithe í an Cháin Mhaoine Áitiúil. Tá uirlisí agus foinsí
faisnéise ann ar féidir leat a úsáid chun cabhrú leat luach do réadmhaoine
cónaithe a mheas.

  * [ _An Cháin Mhaoine Áitiúil (CMÁ) a Íoc_ ](/ga/money-and-tax/tax/housing-taxes-and-reliefs/paying-local-property-tax/)

Féadfaidh tú do Cháin Mhaoine Áitiúil (CMÁ) a íoc ar roinnt bealaí. Cuimsítear
sa cháipéis seo do chuid roghanna.

  * [ _Díolúintí ón gCáin Mhaoine Áitiúil_ ](/ga/money-and-tax/tax/housing-taxes-and-reliefs/local-property-tax-exemptions/)

Cáin atá sa Cháin Mhaoine Áitiúil atá le híoc ar mhaoin chónaithe. Tugtar
faisnéis sa cháipéis seo faoi mhaoin atá díolmhaithe ón gcáin.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

