English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Toghcháin agus Reifrinn ](/ga/government-in-ireland/elections-
and-referenda/) > [ Vótáil ](/ga/government-in-ireland/elections-and-
referenda/voting/) > Ceart Vótála

#  Ceart Vótála

  * Réamhrá 
  * Saoránaigh Éireannacha 
  * Saoránaigh na Breataine 
  * Saoránaigh an Aontais Eorpaigh 
  * Saoránaigh Neamh AE 
  * Cad a tharlaíonn má athraíonn mo shaoránacht? 
  * Tuilleadh eolais agus teagmhálacha 

##  Réamhrá

Chun vóta a chaitheamh in aon toghchán nó reifreann, caithfidh tú a bheith i
dteideal vótála. Tá do theidlíocht bunaithe ar do náisiúntacht, agus tá
rialacha ann maidir leis na náisiúntachtaí a bhfuil cead acu vóta a chaitheamh
i dtoghcháin agus reifrinn in Éirinn.

Chomh maith leis sin ní mór duit a bheith:

  * 18 mbliana nó níos sine ar lá na vótála agus 
  * Cláraithe chun vótála 

Fiú má tá tú i dteideal vóta a chaitheamh mar gheall ar do náisiúntacht, ní
féidir leat vótáil mura bhfuil tú cláraithe ar Chlár na dToghthóirí. Is féidir
leat [ an clár a sheiceáil
](https://www.checktheregister.ie/PublicPages/Default.aspx?uiLang=) chun a
fháil amach an bhfuil tú cláraithe. Féach ar ár ndoiciméad  ‘Clárú chun vótála
’le haghaidh tuilleadh eolais.

Míníonn an doiciméad seo cé atá i dteideal vóta a chaitheamh i:

  * [ Toghcháin don Dáil ](/ga/government-in-ireland/elections-and-referenda/types-of-elections-and-referendums/the-general-election/) \- Teach Íochtarach an Oireachtais, nó an pharlaimint náisiúnta (ar a dtugtar olltoghcháin) 
  * [ Toghcháin don Seanad ](https://www.citizensinformation.ie/ga/government_in_ireland/national_government/houses_of_the_oireachtas/the_seanad.html) \- Teach Uachtarach an Oireachtais 
  * [ Toghcháin do Pharlaimint na hEorpa ](https://www.citizensinformation.ie/ga/government_in_ireland/elections_and_referenda/european_elections/european_elections.html)
  * [ Toghcháin áitiúla ](https://www.citizensinformation.ie/ga/government_in_ireland/elections_and_referenda/local_elections/local_elections.html)
  * [ Toghcháin uachtaránachta ](/ga/government-in-ireland/elections-and-referenda/types-of-elections-and-referendums/presidential-election/)
  * [ Reifrinn ](https://www.citizensinformation.ie/ga/government_in_ireland/elections_and_referenda/referenda/)

##  Saoránaigh Éireannacha

Is féidir le saoránaigh Éireannacha vótáil in:

  * [ Olltoghcháin ](/ga/government-in-ireland/elections-and-referenda/types-of-elections-and-referendums/the-general-election/)
  * [ Toghcháin Eorpacha ](https://www.citizensinformation.ie/ga/government_in_ireland/elections_and_referenda/european_elections/european_elections.html)
  * [ Toghcháin áitiúla ](https://www.citizensinformation.ie/ga/government_in_ireland/elections_and_referenda/local_elections/local_elections.html)
  * [ Toghcháin uachtaránachta ](/ga/government-in-ireland/elections-and-referenda/types-of-elections-and-referendums/presidential-election/)
  * [ Reifrinn ](https://www.citizensinformation.ie/ga/government_in_ireland/elections_and_referenda/referenda/)

Ní mór duit a bheith 18 mbliana d'aois nó níos sine, agus  cláraithe chun
vótála  . Ní féidir leat clárú chun vótáil má tá cónaí ort tú lasmuigh
d'Éirinn, cé go bhfuil roinnt eisceachtaí ann.

###  Toghcháin an tSeanaid

Chun vótáil i dtoghcháin an tSeanaid, ní mór duit a bheith i do shaoránach
Éireannach atá:

  * ina chéimí de chuid Ollscoil na hÉireann (nó coláiste aitheanta OÉ) nó 
  * ina chéimí de chuid Choláiste na Tríonóide é 
  * ina bhall de Dháil Éireann (Teachta Dála, nó TD) 
  * ina bhall den Seanad ag dul as oifig 
  * ina bhall de chomhairle contae nó cathrach (comhairleoir) 

Má tá tú incháilithe, is féidir leat vótáil i ndáilcheantair OÉ agus Choláiste
na Tríonóide, fiú má tá tú i do chónaí lasmuigh d'Éirinn.

##  Saoránaigh na Breataine

Is féidir le saoránaigh na Breataine a bhfuil cónaí orthu in Éirinn vótáil in:

  * [ Olltoghcháin ](/ga/government-in-ireland/elections-and-referenda/types-of-elections-and-referendums/the-general-election/)
  * [ Toghcháin áitiúla ](https://www.citizensinformation.ie/ga/government_in_ireland/elections_and_referenda/local_elections/local_elections.html)

Más saoránach na Breataine tú a bhfuil cónaí ort in Éirinn tar éis na
Breatimeachta, ní bheidh tú i dteideal vótáil i dtoghcháin Eorpacha a
thuilleadh.

Aithnítear saoránaigh na Breataine leis an litir 'D' ar Chlár na dToghthóirí.

##  Saoránaigh an Aontais Eorpaigh

Is féidir le saoránaigh an AE a bhfuil cónaí orthu in Éirinn vótáil i:

  * [ dToghcháin Eorpacha ](https://www.citizensinformation.ie/ga/government_in_ireland/elections_and_referenda/european_elections/european_elections.html)
  * [ dToghcháin áitiúla ](https://www.citizensinformation.ie/ga/government_in_ireland/elections_and_referenda/local_elections/local_elections.html)

Más saoránach AE tú, seachas saoránach Éireannach, agus mura raibh tú
cláraithe le vótáil i dtoghcháin Eorpacha roimhe seo in Éirinn, ní mór duit
dearbhú a chomhlánú ar [ fhoirm EP1
](http://www.checktheregister.ie/appforms/Revised%20Form%20EP1.docx) (ar fáil
ar líne agus ó d'údarás áitiúil). Tá sé seo ann chun vótáil dhúbailte i
dtoghcháin Eorpacha a chosc. Seolfaidh an t-údarás áitiúil an fhaisnéis i do
dhearbhú chuig tír do náisiúntachta.

Ní mór duit a bheith cláraithe ag seoladh amháin agus ní mór duit bheith i do
chónaí ag an seoladh. Má aistríonn tú ón seoladh ag a bhfuil tú cláraithe,
beidh ort dul i dteagmháil leis an údarás áitiúil agus do sheoladh nua a
thabhairt dóibh.

Má fhágann tú do sheoladh ach má tá sé ar intinn agat filleadh air laistigh de
18 mí, is féidir leat leanúint le bheith cláraithe ann, fad is nach gcláraíonn
tú ag aon seoladh eile.

Aithnítear saoránaigh an AE leis an litir ‘E’ ar Chlár na dToghthóirí.

##  Saoránaigh Neamh AE

Is féidir le saoránaigh ón taobh amuigh den Aontas Eorpach vóta a chaitheamh:

  * [ i dToghcháin áitiúla ](https://www.citizensinformation.ie/ga/government_in_ireland/elections_and_referenda/local_elections/local_elections.html)

Is féidir leat vótáil i dtoghchán áitiúil más saoránach neamh-AE thú, beag
beann ar an gcineál cónaitheachta atá agat, nó má tá tú ag [ lorg tearmainn
](https://www.citizensinformation.ie/ga/moving_country/asylum_seekers_and_refugees/the_asylum_process_in_ireland/)
agus mura bhfuil cinneadh déanta agat ar d'iarratas.

Aithnítear saoránaigh neamh-AE leis an litir 'L' ar Chlár na dToghthóirí.

##  Cad a tharlaíonn má athraíonn mo shaoránacht?

Má athraíonn do shaoránacht, ba chóir duit do shonraí a nuashonrú ar Chlár na
dToghthóirí.

Má fhaigheann tú shaoránacht Éireannach, agus má tá tú cláraithe le vótáil
cheana féin, ba chóir duit [ foirm RFA5
](https://www.checktheregister.ie/appforms/RFA5_English_Form.pdf) a chomhlánú
chun do shonraí saoránachta nua a chur ar an Chlár na dToghthóirí. Beidh ort
cruthúnas a sholáthar go bhfuil tú i do shaoránach Éireannach anois (cóip de
do theastas eadóirseachta, nó cóip den leathanach grianghraif do phas
Éireannigh).

##  Tuilleadh eolais agus teagmhálacha

Is féidir leat tuilleadh a léamh faoi:

  * Clárú chun vótála 
  * [ Olltoghcháin ](/ga/government-in-ireland/elections-and-referenda/types-of-elections-and-referendums/the-general-election/)
  * [ Toghcháin Eorpacha ](https://www.citizensinformation.ie/ga/government_in_ireland/elections_and_referenda/european_elections/european_elections.html)
  * [ Toghcháin áitiúla ](https://www.citizensinformation.ie/ga/government_in_ireland/elections_and_referenda/local_elections/local_elections.html)
  * [ Toghcháin uachtaránachta ](/ga/government-in-ireland/elections-and-referenda/types-of-elections-and-referendums/presidential-election/)
  * [ Reifrinn ](https://www.citizensinformation.ie/ga/government_in_ireland/elections_and_referenda/referenda/)

Is féidir leat teagmháil a dhéanamh freisin le d'údarás áitiúil, nó leis an
Roinn Tithíochta, Pleanála agus Rialtais Áitiúil.

###  Rannóg Toghchórais

An Roinn Tithíochta, Rialtais Áitúil agus Oidhreachta

Teach an Chustaim  
Baile Átha Cliath 1  
D01 W6X0  
Éire

**Teil:** (01) 888 2000

**Lóghlao:** 1890 20 20 21

**R-phost:** [ franchise@housing.gov.ie ](mailto:franchise@housing.gov.ie)

_**Dáta an Leasaithe Deireanaigh:** 7 Samhain 2022 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/elections-and-referenda/voting/right-to-
vote/?utm_source=sharebutton_facebook) [
](https://twitter.com/intent/tweet/?text=Ceart%20V%C3%B3t%C3%A1la&url=https://www.citizensinformation.ie/ga/government-
in-ireland/elections-and-referenda/voting/right-to-
vote/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/elections-and-referenda/voting/right-to-
vote/?utm_source=sharebutton_whatsapp) [
](mailto:?subject=Ceart%20V%C3%B3t%C3%A1la&body=https://www.citizensinformation.ie/ga/government-
in-ireland/elections-and-referenda/voting/right-to-
vote/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Daoine gan dídean agus ag clárú le vótáil_ ](/ga/government-in-ireland/elections-and-referenda/voting/daoine-gan-didean-agus-ag-claru-le-votail/)

Conas clárú le vótáil mura bhfuil seoladh seasta agat nó má tá tú gan dídean.

  * [ _Clárú chun vótáil_ ](/ga/government-in-ireland/elections-and-referenda/voting/registering-to-vote/)

Chun vótáil i dtoghchán nó i reifreann in Éirinn, ní mór duit a bheith
cláraithe chun vótáil. Faigh amach conas clárú agus conas do chuid sonraí a
nuashonrú.

  * [ _Easpa dídine agus an ceart chun tithíochta_ ](/ga/housing/losing-your-home-and-homelessness/homelessness/)

Forbhreathnú ar an easpa dídine in Éirinn ina leagtar amach reachtaíocht,
beartas agus pleananna nua mar aon le foinsí cúnaimh do dhaoine atá gan
dídean.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

