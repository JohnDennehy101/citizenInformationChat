English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh cáin
ioncaim ](/ga/money-and-tax/tax/income-tax-credits-and-reliefs/) > Gníomhais
Chúnaint

#  Gníomhais Chúnaint

  * Réamhrá 
  * Gníomhas Cúnaint a dhéanamh 
  * Íocaíocht a dhéanamh faoi Ghníomhas cúnaint 
  * Freagrachtaí cánach 
  * Cad iad na cúnaint atá cháilithe le haghaidh faoiseamh cánach? 
  * Rátaí faoisimh chánach 
  * Conas iarratas a dhéanamh 

##  Réamhrá

Is éard atá i ngníomhas cúnant ná comhaontú dlíthiúil i scríbhinn idir beirt
nuair a aontaíonn duine amháin méid airgid a íoc leis an duine eile gan aon
sochar a fháil ar ais.

Féadfaidh tú aontú aon mhéid airgid a íoc faoin ngníomhas. Mar sin féin, ní
cháilíonn ach cúnaint áirithe le haghaidh faoisimh cánach. Caithfear an
gníomhas a dhréachtú i gceart agus é a shíniú, a fhianú, a shéalú agus a
sheachadadh chuig an duine aonair a fhaigheann na híocaíochtaí.

Tugtar **cúnantóir** ar an duine a dhéanann an íocaíocht.

Tugtar **cúnantaí** ar an duine a fhaigheann an íocaíocht.

##  Gníomhas Cúnaint a dhéanamh

Caithfear an gníomhas a dhréachtú, a shíniú, a fhianú, a shéalú agus a
sheachadadh i gceart chun go mbeidh an cúnant éifeachtach ó thaobh an dlí é.
Féadfaidh tú gníomhas íocaíochta a dhéanamh trí fhoirm ghníomhais chúnaint na
gCoimisinéirí Ioncaim (pdf) a chomhlánú. Féadfaidh tú dul i gcomhairle le
comhairleoir gairmiúil mar shampla aturnae nó cuntasóir chun gníomhas a
dhéanamh.

Más tusa an cúnantaí, caithfidh uimhir PSP a bheith agat chun íocaíochtaí a
fháil. Mura bhfuil [ uimhir PSP ](/ga/social-welfare/irish-social-welfare-
system/personal-public-service-number/) agat, ba cheart duit teagmháil a
dhéanamh le hoifig áitiúil de na Roinne Gnóthaí Fostaíochta agus Coimirce
Sóisialta.

Más tusa an cúnantóir, ní féidir leat aon sochar a fháil (go díreach nó go
hindíreach) mar chúiteamh ar an méid comhaontaithe a íocann tú.

Ní bheidh gníomhas i bhfeidhm ach ón dáta a dhéantar é agus ní féidir é a
shiardhátú. Caithfidh sé maireachtáil níos mó ná 6 bliana freisin.

##  Íocaíocht a dhéanamh faoi Ghníomhas cúnaint

Caithfidh tú an gníomhas a dhéanamh sula ndéanann tú aon íocaíochtaí. Ba
cheart duit a chinntiú freisin go bhfuil tú in ann gach íocaíocht a dhéanamh
sula dtiocfaidh deireadh leis an ngníomhas.

Caithfear íocaíochtaí a íoc ar na dátaí mar atá leagtha amach sa ghníomhas
agus don mhéid atá sonraithe. Ní féidir leat méid nó minicíocht na
n-íocaíochtaí a athrú le linn thréimhse an ghníomhais.

##  Freagrachtaí cánach

Más tusa an cúnantóir, caithfidh tú cáin ag an ráta caighdeánach (20%) a
asbhaint ó íocaíocht iomlán an chúnaint/na gcúnant agus í a íoc leis na
Coimisinéirí Ioncaim.

Má íocann tú cáin faoin gcóras ÍMAT is féidir leat cuntas a fháil ar an gcáin
a asbhaineadh trí do dheimhniú creidmheasa cánach a bheith leasaithe ag na
Coimisinéirí Ioncaim. Má tá tú féinmheasúnaithe, ba cheart duit cuntas a
thabhairt ar an ngníomhas cúnaint i do mheasúnú bliantúil a dhéanann tú leis
na Coimisinéirí Ioncaim.

Ba cheart duit [ Foirm R185 ](https://www.revenue.ie/en/self-assessment-and-
self-employment/documents/form-r185.pdf) a chomhlánú gach uair a dhéanann tú
íocaíocht leis an gcúnantaí.

##  Cad iad na cúnaint atá cháilithe le haghaidh faoiseamh cánach?

Tá cúnaint do ghrúpaí áirithe incháilithe le haghaidh faoiseamh cánach:

  * Mionaoisigh faoi éagumas buan (leanaí faoi 18 mbliana d’aois atá neamhphósta) 
  * Aosaigh faoi éagumas buan 
  * Daoine os cionn 65 bliana d’aois 

Ní féidir leat faoiseamh cánach a éileamh ar íocaíochtaí cúnaint a dhéanann tú
le do leanbh féin atá faoi éagumas buan. Mar sin féin, is féidir faoiseamh
cánach a éileamh ar chúnaint a dhéanann daoine seachas a dtuismitheoirí do
leanaí atá faoi éagumas buan.

Braitheann an sábháil cánach cruinn ar:

  * Méid na cánach a d’íoc an cúnantóir 
  * Méid ioncaim an chúnantaí 

Chun faoiseamh cánach a fháil, ní mór go maireann Gníomhas Cúnaint níos mó ná
6 bliana. Molann na Coimisinéirí Ioncaim go ndéanann tú cúnant a mhaireann 7
mbliana ar a laghad.

##  Rátaí faoisimh chánach

Is féidir faoiseamh cánach neamhshrianta a éileamh ar chúnaint a dhéanann tú
do mhionaoisigh atá faoi éagumas buan agus ar chúnaint a dhéanann tú le daoine
fásta atá faoi éagumas buan.

Nuair a dhéanann tú cúnant le duine fásta os cionn 65 bliana, ní féidir leis
an bhfaoiseamh a fhaigheann tú a bheith níos mó ná 5% de d’ioncam iomlán
(ollioncam lúide asbhaintí áirithe mar shampla costais, liúntais chaipitiúla
srl).

Más tusa an cúnantóir, braitheann d’fhaoiseamh ar do ráta cánach. Ríomhtar
d’fhaoiseamh ar mhéid an chúnaint ag an difríocht idir an ardráta (40%) agus
an ráta caighdeánach (20%). Níl aon sochar cánach ann má íocann tú cáin ag an
ráta caighdeánach amháin.

Féadfaidh an cúnantóir an cháin a asbhaineadh don chúnant a aisíoc i gcás go
bhfuil ioncam iomlán an chúnantaí faoi bhun na teorann cánach. Cuimsíonn
d’ollioncam na híocaíochtaí cúnant a fhaigheann tú móide aon fhoinse ioncaim
eile.

##  Conas iarratas a dhéanamh

###  Faoiseamh cánach don chúnantóir

Más tusa an cúnantóir, ba cheart duit na doiciméid seo a leanas a sheoladh
chuig na Coimisinéirí Ioncaim an chéad uair a dhéanann tú íocaíocht chúnaint:

  * An gníomhas cúnaint bunaidh 
  * Cóip d’Fhoirm [ R185 (pdf) ](https://www.revenue.ie/en/self-assessment-and-self-employment/documents/form-r185.pdf)

I gcás aon bhliain ina dhiaidh sin, comhlánaigh Foirm 185 ar gach dáta
íocaíochta nó ina dhiaidh agus cuir ar aghaidh é chuig an oifig chánach is
gaire duit.

###  Faoiseamh cánach don chúnantaí

Más tusa an cúnantaí, caithfidh tú a chinntiú go bhfuil tú cláraithe le
haghaidh cánach. Ní mór duit d’íocaíochtaí cúnaint a dhearbhú leis na
Coimisinéirí Ioncaim. Sa chéad bhliain ba chóir duit an méid seo a leanas a
sheoladh chuig na Coimisinéirí Ioncaim:

  * Foirm Éilimh chomhlánaithe do Ghníomhas an Chúnaint 
  * An gníomhas cúnaint bunaidh 
  * Foirm 54 (pdf) comhlánaithe 
  * [ Foirm R185 ](https://www.revenue.ie/en/self-assessment-and-self-employment/documents/form-r185.pdf) í comhlánaithe ag an gcúnantóir 
  * Cruthúnas go bhfuair tú an íocaíocht nó na híocaíochtaí 

Do bhlianta ina dhiaidh sin, seolann tú Foirm R185 agus Foirm 54 chuig na
Coimisinéirí Ioncaim.

_**Dáta an Leasaithe Deireanaigh:** 16 Feabhra 2021 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax-credits-and-reliefs/deeds-of-
covenant/?utm_source=sharebutton_facebook) [
](https://twitter.com/intent/tweet/?text=Gn%C3%ADomhais%20Ch%C3%BAnaint&url=https://www.citizensinformation.ie/ga/money-
and-tax/tax/income-tax-credits-and-reliefs/deeds-of-
covenant/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax-credits-and-reliefs/deeds-of-
covenant/?utm_source=sharebutton_whatsapp) [
](mailto:?subject=Gn%C3%ADomhais%20Ch%C3%BAnaint&body=https://www.citizensinformation.ie/ga/money-
and-tax/tax/income-tax-credits-and-reliefs/deeds-of-
covenant/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Gníomhais réadmhaoine_ ](/ga/housing/owning-a-home/buying-a-home/property-deeds/)

Gach uair a athraítear úinéireacht réadmhaoine, déantar gníomhas nua teidil a
dhréachtú chun an t-athrú a chur i gcuntas. Tá an tÚdarás Clárúcháin Maoine
freagrach as dhá chóras chun idirbhearta réadmhaoine a chur i gcuntas.

  * [ _Conas feithicil a bhfuil a ré caite a dhiúscairt_ ](/ga/travel-and-recreation/motoring/buying-or-selling-a-vehicle/how-to-dispose-of-an-end-of-life-vehicle/)

Is éard atá i gceist le feithicil a bhfuil a ré caite ná gluaisteán nó veain
bheag atá le bheith briste. Faigh amach cad atá ort a dhéanamh má theastaíonn
uait ceann a dhiúscairt.

  * [ _Returning to Ireland from the United States of America_ ](/ga/returning-to-ireland/country-specific-information/returning-to-ireland-from-the-united-states-of-america/)

This page has information on housing, taxes, and social welfare that will help
you plan your return to Ireland from the United States. Find out what you can
do before and after you arrive in Ireland.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

