English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas bunscoile agus iar-bhunscoile
](/ga/education/primary-and-post-primary-education/) > [ Dul chun scoile iar-
bhunoideachais ](/ga/education/primary-and-post-primary-education/going-to-
post-primary-school/) > Tosú ar iarbhunscoil

#  Tosú ar iarbhunscoil

  * Réamhra 
  * Chun scoil iarbhunoideachais a roghnú 
  * Chun do leanbh a chlárú in iarbhunscoil 
  * Ag tosú ar oideachas iarbhunscoile 

##  Réamhra

Freastalaítear ar oideachas daltaí 12 go 18 aois san earnáil
iarbhunoideachais. Is éigeantach freastal ar scoil iarbhunoideachais do mhic
léinn atá faoi 16 bliana d’aois. Tosaíonn an chuid is mó de leanaí le
hoideachas dara leibhéil (ar a dtugtar _iarbhunscoil_ ) ag 12 nó 13 bliana
d’aois. Tá [ cineálacha éagsúla iar-bhunscoileanna ](/ga/education/primary-
and-post-primary-education/going-to-post-primary-school/types-of-post-primary-
school/) ann.

###

##  Chun scoil iarbhunoideachais a roghnú

###

I gceantair tuaithe agus i mbailte, bíonn scoil amháin ann go ginearálta a
bhfreastalaíonn na mic léinn ar fad sa cheantar uirthi. Is féidir, áfach, go
bhfuil rogha scoileanna ag cuid de thuismitheoirí agus mic léinn, go háirithe
i gcathracha nó in áiteanna a bhfuil daonra mór iontu. Tá tosca éagsúla anseo
ar féidir gur mian leat smaoineamh orthu agus tú ag rogha iar-bhunscoile:

  * **Polasaí iontrála:** Ní mór cuir síos a dhéanamh air seo i bplean na scoile, atá ar an scoil a fhoilsiú. 
  * **An Curaclam:** réimse ábhar atá a dteagasc ag an scoil 
  * **Smachta scoile:** Faoi Acht Oideachais (Leas) 2000 ceanglaítear ar an mbord bainistíochta cód iompair a dhréachtú do mhic léinn ar scoil. 
  * **Cláir atá a dtairiscint ag an scoil:** Teastas Sóisearach agus Clár Scoile Teastas Sóisearach , Idirbhliain, An Ardteistiméireacht Coitianta, An Ardteistiméireacht Fheidhmeach, Gairmchlár na hArdteistiméireachta agus cláir eile chun tacaíocht a thabhairt d’fhorbairt phearsanta agus sóisialta. 
  * **Chun mic léinn a shruthú:** Ciallaíonn sruthú mac léinn iad a chur i ranganna éagsúla do gach ábhar ón lá a thosaíonn siad ar scoil dara leibhéil, bunaithe ar mheasúnacht na scoile ar a gcumas foghlamtha. 
  * **Measúnacht ar dhul chun cinn na mac léinn agus aiseolas do thuismitheoirí agus do mhic léinn:** le dul chun cinn na mac léinn a scrúdú, aiseolas do thuismitheoirí, socruithe le haghaidh cruinnithe tuismitheoirí - múinteoirí 
  * **Saoráid:** Soláthair áiseanna do mhic léinn, mar shampla, leabharlann, rochtain ar ríomhairí, teanglann agus áiseanna do lón, do chorp oideachais agus siamsaíochta. 
  * **Seirbhísí tacaíochta:** comhairleoir gairme, tacaíocht feabhais do mhic léinn, cúram tréadach 
  * **Imeachtaí eachtra-churaclam** le fáil 
  * **Tosca eile** ina n-áirítear éiteas na scoile (caithfear sonraí bheith i bplean na scoile); páirteachas na mac léinn agus na dtuismitheoirí i saol na scoile – cé acu comhairle na mac léinn nó cumann tuismitheoirí atá ann. 

###

##  Chun do leanbh a chlárú in iarbhunscoil

###

Is féidir leat do leanbh a chur chuig do rogha iarbhunscoile, ar choinneáil go
bhfuil áit ar fáil dó. Nuair a bhíonn fadhb áite ann, ní mór don scoil
tosaíocht a thabhairt ar bhonn a polasaí cláraithe. Tá sé seo dréachta ag an
mbord bainistíochta agus caithfidh sé a bheith ar fáil ar iarratas. Cé go
mbíonn an chuid is mó iarbhunscoileanna in ann gach leanbh a chuireann isteach
a chlárú, ní bhíonn uathrathaíocht áite sa scoil áitiúil.

Chun do leanbh a chlárú, ní mór duit [ liosta iarbhunscoileanna i do cheantar
](http://www.education.ie/en/find-a-school) a sheiceáil. Ina dhiaidh sin, ní
mór duit dul i dteagmháil le do rogha scoile le feiceáil an bhfuil áit ar fáil
inti. Is féidir le rogha do scoile do leanbh a chur a liosta feithimh nó is
féidir go mbeidh ort dul i dteagmháil le scoileanna eile i do cheantar.

###

##  Ag tosú ar oideachas iarbhunscoile

###

Ní ghearrann tromlach mór na n-iarbhunscoileanna táillí. Ní mór do mhic léinn
íoc as leabhair agus táillí scrúdaithe. Ina theannta sin, tá costais eile ann,
ar nós éide scoile. Tá scéimeanna ann chun cabhair a thabhairt do theaghlaigh
ar ioncam íseal chun  costais scolaíochta  a ghlanadh. Tá [ ciorclán faoi
mheáchan málaí scoile ](http://www.education.ie/en/Circulars-and-Forms/Active-
Circulars/m35_05.doc) ar fáil ar an suíomh gréasáin den Roinn Oideachais .

Is é atá san oideachas dara leibhéil ná  Córas Sóisearach  , agus Córas
Sinsearach de dhá bhliana nó thrí bliana ian dhiaidh. Déantar scrúdú  Clár an
Teastais Sóisearaigh  ag deireadh Córais Sóisearaigh. Sa [ Córas Sinsearach
](/ga/education/primary-and-post-primary-education/going-to-post-primary-
school/senior-cycle/) , tá clár  Idirbhliana  roghnach ar fáil, a leantar le
rogha idir thrí Clár Ardteistiméireachta. Is clár dhá bhliain gach ceann de na
trí chlár Teastas Ardteistiméireachta – an [ Ardteistiméireacht Choitianta
](/ga/education/state-examinations/leaving-certificate/) , an [
Ardteistiméireacht Fheidhmeach ](/ga/education/state-examinations/leaving-
certificate-applied/) agus an [ Ardteistiméireacht Ghairmiúil
](/ga/education/state-examinations/leaving-certificate-vocational-programme/)
.

Áirítear gnéithe eile oideachais iarbhunscoile:

  * Oideachas do mhic léinn a bhfuil [ riachtanais oideachais speisialta ](/ga/education/special-education-needs/post-primary-education-for-students-with-special-needs/) acu. 
  * Deontais fhearais do mhic léinn a bhfuil riachtanais oideachais speisialta acu 
  * Socruithe do mhic léinn atá faoi mhíchumas 
  * Scéim iompair iarbhunscoile 
  * [ Socruithe speisialta oideachais don lucht taistil ](/ga/education/primary-and-post-primary-education/educational-supports/educational-arrangements-for-travellers/)
  * [ Bearta chun tabhairt faoi míbhuntáistí oideachais ](/ga/education/the-irish-education-system/measures-to-address-educational-disadvantage/)
  * [ Cláir do dhaoine nach bhfuil Béarla acu ](/ga/education/primary-and-post-primary-education/educational-supports/resources-for-non-english-speakers/)
  * Do roghanna agus tú [ ag fágáil na scoile in Éirinn ](/ga/education/further-education-and-training/leaving-school/) . 

_**Dáta an Leasaithe Deireanaigh:** 30 Iúil 2018 _

[
](https://facebook.com/sharer/sharer.php?u=https://www.citizensinformation.ie/ga/education/primary-
and-post-primary-education/going-to-post-primary-school/starting-post-primary-
school/?utm_source=sharebutton_facebook) [
](https://twitter.com/intent/tweet/?text=Tos%C3%BA%20ar%20iarbhunscoil&url=https://www.citizensinformation.ie/ga/education/primary-
and-post-primary-education/going-to-post-primary-school/starting-post-primary-
school/?utm_source=sharebutton_twitter) [
](whatsapp://send?text=https://www.citizensinformation.ie/ga/education/primary-
and-post-primary-education/going-to-post-primary-school/starting-post-primary-
school/?utm_source=sharebutton_whatsapp) [
](mailto:?subject=Tos%C3%BA%20ar%20iarbhunscoil&body=https://www.citizensinformation.ie/ga/education/primary-
and-post-primary-education/going-to-post-primary-school/starting-post-primary-
school/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Téarmaí scoile i mbunscoileanna agus iarbhunscoileanna_ ](/ga/education/primary-and-post-primary-education/attendance-and-discipline-in-schools/school-terms-in-primary-and-postprimary/)

Tá caighdeánú déanta ar scítheanna na Nollag, na Cásca agus ar na scítheanna
lárthéarma i scoileanna na hÉireann. Eolas faoi fhad na scoilbhliana agus
laethanta saoire ag an mbunleibhéal agus an dara leibhéal.

  * [ _Bunscoil a roghnú_ ](/ga/education/primary-and-post-primary-education/going-to-post-primary-school/types-of-post-primary-school/)

Tá chineál scoile iarbhunoideachais ann. Baineann na príomhdhifríochtaí leis
an gcaoi a bhainistítear is a mhaoinítear na scoileanna agus cé leo iad.

  * [ _Eagraíochtaí agus acmhainní le haghaidh iarbhunscoileanna_ ](/ga/education/primary-and-post-primary-education/going-to-post-primary-school/organisations-and-resources-for-post-primary-schools/)

Liosta eagraíochtaí agus acmhainní idirlín é seo a chuireann faisnéis ar fáil
faoi chúrsaí oideachais ar an leibhéal iarbhunoideachais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

