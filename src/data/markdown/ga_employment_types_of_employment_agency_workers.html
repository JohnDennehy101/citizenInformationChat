English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [
Cineálacha Fostaíochta ](/ga/employment/types-of-employment/) > Oibrithe
gníomhaireachta

#  Oibrithe gníomhaireachta

  * Réamhrá 
  * Cé atá ina oibrí gníomhaireachta? 
  * Cé a cheaptar atá i m’fhostóir? 
  * Teidlíocht do chaitheamh cothrom 
  * Dlíthe eile a chosnaíonn oibrithe gníomhaireachta 
  * Má cheapann tú go ndearnadh íospairt ort mar oibrí gníomhaireachta 
  * Gearán a dhéanamh 
  * Eolas breise 

##  Réamhrá

Is éard atá in oibrí gníomhaireachta (nó oibrí gníomhaireachta sealadach) ná
duine a bhfuil comhaontú aige/aici le gníomhaireacht chun oibriú do dhuine
eile.

Mar shampla, d’fhéadfadh comhaontú a bheith ag rúnaí le gníomhaireacht
rúnaíochta chun obair a dhéanamh d’oifig chomh fada is atá duine dá
bhfostaithe ar saoire.

Cé nach bhfuil na cearta uile fostaíochta céanna ag oibrithe gníomhaireachta
atá ag gnáthoibrithe, tá an ceart ag oibrithe gníomhaireachta i leith
caitheamh cothrom faoi dhálaí bunúsacha oibre agus fostaíochta. Leagtar seo
amach sa Treoir ón AE maidir le hObair Ghníomhaireachta Shealadach (féach
‘Reachtaíocht a bhaineann le caitheamh cothrom’ thíos).

##  Cé atá ina oibrí gníomhaireachta?

Is oibrí gníomhaireachta thú má tá tú fostaithe ag gníomhaireacht fostaíochta
agus má shanntar go sealadach thú chun obair a dhéanamh d’eagraíocht eile (an
fruilitheoir).

###  Cé nach oibrí gníomhaireachta é/í?

Ní cheaptar gurb oibrithe gníomhaireachta na hoibrithe seo a leanas:

•Daoine atá ag oibriú mar chonraitheoirí neamhspleácha nó a bhfuil a ngnólacht
féin acu, a dhéanann gníomhaireacht fostaíochta a shuíomh. Sa chás seo, cliant
nó custaiméir leis an bhfruilitheoir atá sa chonraitheoir.

•Roinnt oibrithe atá fostaithe faoi chonradh bainistithe seirbhíse. Conradh le
haghaidh seirbhísí é seo (mar shampla, glantachán), ina bhfuil an conraitheoir
freagrach as an tseirbhís a bhainistiú agus a sholáthar.

•Oibrithe atá rannpháirteach sa Chlár Taithí Ionad Oibre, Fostaíocht Pobail,
TÚS nó aon scéim gairmoideachais nó athoiliúna na Roinne Coimirce Sóisialaí.

Is féidir leat eolas breise a fháil faoi do stádas fostaíochta a thuiscint.

##  Cé a cheaptar atá i m’fhostóir?

Braitheann seo ar cén cearta fostaíochta a lorgaíonn tú a fheidhmiú.

Ar mhaithe le formhór na reachtaíochta fostaíochta (tá eisceachtaí thíos), is
gnách go gceaptar gurb é an páirtí a íocann do phá, d’fhostóir. Is é seo an
ghníomhaireacht fostaíochta nó an chliantchuideachta.

Tugtar soiléiriú san Acht Leasa Shóisialaigh (Forálacha Ilghnéitheacha, 2003
ar sheasamh na n-oibrithe gníomhaireachta ó thaobh árachas sóisialach.
Deimhnítear ann go bhfuil fostaíocht inárachaithe ag oibrithe gníomhaireachtaí
agus gurb é an duine a íocann an pá an fostóir chun cuspóirí ÁSPC.

###  Eisceachtaí

Faoin reachtaíocht um dhífhostú éagórach, is é d’fhostóir an duine a
n-oibríonn tú dóibh, seachas an ghníomhaireacht.

Tá an duine nó an eagraíocht a n-oibríonn tú dóibh, seachas an
ghníomhaireacht, freagrach freisin as riachtanais sláinte agus sábháilteachta
a shásamh.

##  Teidlíocht do chaitheamh cothrom

Caithfear caitheamh go cothrom le hoibrithe gníomhaireachta mar a chaitear le
gnáthoibrithe óna gcéad lá ag an obair.

Mar oibrí gníomhaireachta, cuirtear na coinníollacha bunúsacha céanna ar fáil
duit faoi mar a rinneadh an fruilitheoir thú a earcú go díreach. Is iad na
coinníollacha bunúsacha fostaíochta agus oibre seo:

###  Am oibre

Áirítear leis seo fad an ama oibre, tréimhsí scíthe, sosanna, obair oíche,
saoire bhliantúil agus saoirí poiblí.

###  Pá

Is é an sainmhíniú a thugtar air seo ná bunphá, biseach sealoibre, tascobair,
ragobair, uaireanta míshóisialta a oibríodh, agus obair ar an Domhnach.

Ní áirítear leis an reachtaíocht scéimeanna pinsin gairme, pá breoiteachta,
bónais, pá máithreachais nó sochar comhchineáil.

Má tá conradh buan agat leis an ngníomhaireacht agus má íoctar thú idir
sannacháin, ní bheidh tú i dteideal caitheamh cothrom a fháil maidir le pá.

###  Teacht ar áiseanna

Caithfidh tú teacht cothrom a bheith agat ar áiseanna, cosúil le cúram leanaí,
an ceaintín agus carrpháirceáil. Caithfear a insint duit faoi dheiseanna
fostaíochta buaine freisin.

###  An reachtaíocht a bhaineann le caitheamh cothrom

Leagtar amach na rialacha maidir le caitheamh cothrom san Acht um Chosaint
Fostaithe (Obair Ghníomhaireachta Shealadach), 2012.

Cuireann an Coimisiún um Chaidreamh san Áit Oibre treoir ar fáil ar an Acht um
Chosaint Fostaithe (Obair Ghníomhaireachta Shealadach), 2012 (pdf).

###  Oibrithe gníomhaireachta páirtaimseartha

Más oibrí gníomhaireachta páirtaimseartha thú, ní féidir leat tú féin a chur i
gcomparáid ach le fostaí lánaimseartha inchomparáide arb oibrí gníomhaireachta
iad freisin. Leagtar amach na rialacha seo san Acht um Chosaint Fostaithe
(Obair Pháirtaimseartha), 2001.

##  Dlíthe eile a chosnaíonn oibrithe gníomhaireachta

Mar oibrí gníomhaireachta, bronntar cearta áirithe ort freisin faoin
reachtaíocht fostaíochta seo a leanas:

•Na hAchtanna um Dhífhostú Éagórach, 1977-2007

•Na hAchtanna um Íocaíochtaí Iomarcaíochta, 1967-2014

•Na hAchtanna um Fhógra Íosta agus Téarmaí Fostaíochta, 1973-2005

•An tAcht um Eagrú Ama Oibre, 1997

•An tAcht um Íoc Pá, 1991

•Na hAchtanna um Chosaint Máithreachais, 1994 agus 2004

•Na hAchtanna um Chomhionannas Fostaíochta, 1998-2015

Tá sé tábhachtach gurb eol duit cé atá freagrach as comhlíonadh na
reachtaíochta um chosaint fostaíochta a chinntiú - an ghníomhaireachta nó an
gnóthas a n-oibríonn tú dóibh (an fruilitheoir). Féach ‘Cé a cheaptar atá i
m’fhostóir?’ thuas.

###  Reachtaíocht nach mbaineann le hoibrithe gníomhaireachta

Baineann an tAcht um Chosaint Fostaithe (Obair Théarma Shocraithe), 2003 le
formhór na bhfostaithe a bhfuil conarthaí téarma sheasta acu. Ní bhaineann sé
le hoibrithe gníomhaireachta a rinne gníomhaireacht oibre shealadach a shuíomh
chun oibriú in eagraíocht eile. Baineann an tAcht le hoibrithe
gníomhaireachta, áfach, atá fostaithe go díreach ag an ngníomhaireacht
fostaíochta.

##  Má cheapann tú go ndearnadh íospairt ort mar oibrí gníomhaireachta

Cosnaítear oibrithe gníomhaireachta in aghaidh íospartha i ngeall ar sháruithe
ar an Acht um Chosaint Fostaithe (Obair Ghníomhaireachta Shealadach), 2012 a
thabhairt le fios.

Ciallaíonn seo nach féidir leis an bhfruilitheoir nó an ghníomhaireacht pionós
a ghearradh ort trí dhífhostú, caitheamh éagórach nó athrú mífhabhrach ar do
choinníollacha fostaíochta.

##  Gearán a dhéanamh

Is féidir leat gearán a dhéanamh faoi shárú ar do chearta fostaíochta mar
oibrí gníomhaireachta leis an gCoimisiún um Chaidreamh san Áit Oibre. Ba
cheart duit an fhoirm ghearáin ar líne a úsáid.

Caithfidh tú an gearán a dhéanamh laistigh de 6 mhí i ndiaidh gur tharla an
díospóid. Is féidir síneadh ama 6 mhí eile a chur leis an teorainn ama ach
amháin má tá cúis réasúnta leis a chuir cosc ort do ghearán a dhéanamh
laistigh den ghnáth-thréimhse ama.

##  Eolas breise

Is féidir leat teacht ar eolas breise faoi chearta oibrithe gníomhaireachta ó
Sheirbhís Faisnéise agus Chustaiméirí an Choimisiúin um Chaidreamh san Áit
Oibre - féach an seoladh thíos.

###  Gníomhaireachtaí fostaíochta a rialáil

Déantar gníomhaireachtaí fostaíochta in Éirinn a rialáil ag an Acht um
Gníomhaireacht Fostaíochta, 1971. Faoin Acht, caithfidh ceadúnas lena gnólacht
a oibriú a bheith ag gníomhaireacht fostaíochta. Tá sonraí faoin nós imeachta
iarratais agus liosta de ghníomhaireachtaí fostaíochta ceadúnaithe (pdf) ar
fáil ar láithreán gréasáin an Choimisiúin um Chaidreamh san Áit Oibre.

_**Dáta an Leasaithe Deireanaigh:** 7 Meán Fómhair 2017 _

[
](https://facebook.com/sharer/sharer.php?u=https://www.citizensinformation.ie/ga/employment/types-
of-employment/agency-workers/?utm_source=sharebutton_facebook) [
](https://twitter.com/intent/tweet/?text=Oibrithe%20gn%C3%ADomhaireachta&url=https://www.citizensinformation.ie/ga/employment/types-
of-employment/agency-workers/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/types-
of-employment/agency-workers/?utm_source=sharebutton_whatsapp) [
](mailto:?subject=Oibrithe%20gn%C3%ADomhaireachta&body=https://www.citizensinformation.ie/ga/employment/types-
of-employment/agency-workers/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Cearta oibrithe óga_ ](/ga/employment/starting-work-and-changing-job/young-people-at-work/rights-of-young-workers/)

Tá cur síos sa cháipéis seo ar na rialacha a bhaineann le fostaíocht páistí
agus daoine óga.

  * [ _Cearta fostaíochta oibrithe tí_ ](/ga/employment/types-of-employment/domestic-workers-employment-rights/)

Cad is oibrí tí ann? Sracthuairisc ar chearta fostaíochta daoine a oibríonn i
dtithe príobháideacha.

  * [ _Cearta oibrithe ar théarma seasta_ ](/ga/employment/employment-rights-and-conditions/contracts-of-employment/cearta-oibrithe-tearma-shocraithe/)

Go ginearálta bíonn na cearta fostaíochta céanna ag fostaithe ar chonarthaí
téarma seasta agus atá fostaithe ar chonarthaí neamhiata.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

