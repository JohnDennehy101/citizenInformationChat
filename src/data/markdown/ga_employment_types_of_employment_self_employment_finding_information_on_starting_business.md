English  | **Gaeilge**

**Anseo atá tú:** [ Baile ](/ga/) > [ Fostaíocht ](/ga/employment/) > [
Cineálacha Fostaíochta ](/ga/employment/types-of-employment/) > [
Féinfhostaíocht ](/ga/employment/types-of-employment/self-employment/) >
Faisnéis a fháil maidir le gnó a bhunú

#  Faisnéis a fháil maidir le gnó a bhunú

  * Réamhrá 
  * Suíomhanna gréasáin maidir le gnóa bhunú 
  * Ranna agus gníomhaireachtaíÁbhartha an Rialtais 
  * An comhlacht ionadaíoch a aimsiú dod'earnáil 
  * Faisnéis a fháil maidir leairgeadas agus creidmheas 
  * A thuilleadh eolais maidir le gnó a bhunú 

##  Réamhrá

Is féidir leat comhairle a fháil maidir le gnó a bhunú agus a bheith féin-
fhostaithe ó go leor foinsí. Tugann an leathanach seo míniúchán ar cén áit
teacht ar eolas maidir le gnó a bhunú, lena n-áirítear na eagraíochtaí agus
gníomhaireachtaí ar féidir leo cabhrú.

Is féidir leat léamh freisin faoi:

•Gnó a bhunú

•A bheith féin-fhostaithe

•Teacht go hÉirinn chun gnó a bhunú

•Tacaíochtaí do ghnóthaí le linn COVID-19

•Tacaíochtaí do ghnóthaí báúil don chomhshaol

##  Suíomhanna gréasáin maidir le gnóa bhunú

Is féidir leat dul go dtí na suíomhanna gréasáin a leanas i gcomhair faisnéise
maidir le gnó a bhunú:

Suíomh Gréasáin:  |  Faisnéis maidir le:   
---|---  
Pointofsinglecontact.ie  |  •Conas ainm gnó a chlárú  •Conas ceadúnas nó cead cuí a fháil i gcomhair do ghnó (mar shampla, Ceadúnas Déantóra nó Ceadúnas Óstóra)  •Faisnéis maidir le conas gnó a bhunú ar feadh raoin leathan earnálacha   
SupportingSMEs.gov.ie  |  •Uirlis ‘Cuardaigh SME’ ar líne, a chuireann 7 gceist ort chun cuidiú tacaíochtaí a aimsiú do do ghnó  •Faisnéis agus naisc le ócáidí gnó agus seiminéir gréasáin le teacht  •Na nuachtaí agus nuachtlitreacha is déanaí a bhaineann le SME (fiontar beag agus meánach) in Éirinn agus in Eoraip   
Businessregulation.ie  |  •Conas socrú don cháin mar fhostóir  •Conas gnó a bhunú le fostaithe  •Faisnéis ar na príomh-rialacháin a imríonn tionchar ar do ghnó (mar shampla, sláinte agus sábháilteachta agus rialacháin airgeadais)  •Faisnéis d’earnálacha sonracha (mar shampla, treoraithe ar dhlí tomhaltóra nó sábháilteacht bia)   
een-ireland.ie -  Gréasán Fiontraíochta na hEorpa  |  •Faisnéis maidir le do ghnó a fhás go hidirnáisiúnta  •Faisnéis agus naisc le ócáidí gnó agus seiminéir gréasáin le teacht  •Bunachar sonraí le comhpháirtithe idirnáisiúnta, lena féidir leat do tháirgí, smaointe agus gnó a dhéanamh, a dháileadh, a chomh-fhorbairt agus a sholáthar   
  
##  Ranna agus gníomhaireachtaíÁbhartha an Rialtais

Má tá tú ag tosú sa féin-fhostaíocht nó ag bunú gnó, is féidir leat labhairt
le go leor ranna agus gníomhaireachtaí an Rialtais i gcomhair comhairle, lena
n-áirítear:

###  An Roinn Fiontair, Trádála agus Fostaíochta

Tá an Roinn Fiontair, Trádála agus Fostaíochta (DETE) freagrach as dlíthe agus
polasaithe a chur i bhfeidhm a bhaineann le gnó (amhail Acht na gComhlachtaí
2014). Tá ról ag DETE chun iomaíocht a chur chun cinn agus a fhorfheidhmiú sa
mhargadh. Tugann sé maoirseacht freisin ar chosaint d’oibrithe agus
tomhaltóirí.

Is féidir leat dul go dtí suíomh gréasáin DETE i gcomhair réimse seirbhísí,
lena n-áirítear ‘Córas Ar Líne um Cheaduithe Fostaíochta’, tacaíochtaí do SME,
agus faisnéis ar oibriú go cianda.

###  An Roinn Coimirce Sóisialaí

Nuair a thosaíonn tú gnó nó éiríonn tú féin-fhostaithe, íocann tú ráta
difriúil PRSI (árachas sóisialta bainteach le pá), a nglaoitear PRSI Aicme S.
Tá An Roinn Coimirce Sóisialaí freagrach as PRSI, agus is féidir leat dul go
dtí a gcuid suíomh gréasáin i gcomhair faisnéise ar do ranníocaíochtaí mar
fhostóir nó duine féin-fhostaithe.

###  Má fhaigheann tú leas sóisialta agus is mian leat a bheith féin-
fhostaithe

Tá go leor oifigí leasa sóisialta ag an Roinn Coimirce Sóisialaí timpeall na
hÉireann, a nglaoitear ionaid Intreo. Má fhaigheann tú pá cuardaitheora poist
agus is mian leat do ghnó féin a bhunú, labhair le d’ionad Intreo áitiúil le
haghaidh comhairle.

Is féidir leat freisin léamh maidir le Liúntas Fiontair Ar ais ag Obair, a
chuidíonn do dhaoine a fhaigheann pánna leasa sóisialta áirithe éirí féin-
fhostaithe.

###  Ioncam

Tá faisnéis ag Revenue.ie maidir le d’oibleagáidí cánach. Mar shampla, is
féidir leat an Treoraí ar Fhéin-Mheasúnú agus an treoir maidir le Gnó a Bhunú
agus a Rith a léamh le haghaidh faisnéise maidir le cáin san fhéin-fhostaíocht
agus gnó a bhunú.

Tá faisnéis ag na Coimisinéirí Ioncaim freisin maidir le daoine a fhostú,
amhail d’oibleagáidí cánacha nuair a fhostaíonn tú is a íocann tú
d’fhostaithe, agus cad le déanamh má thagann deireadh lena bhfostaíocht.

###  An Coimisiún um Chaidreamh san Áit Oibre

Tá faisnéis ar shuíomh gréasáin An Choimisiúin um Chaidreamh san Áit Oibre
(WRC) maidir le:

•Cearta agus dualgais na bhfostaithe agus a gcuid fostóirí

•Reachtaíocht um chomhionannas fostaíochta

•Caidrimh an tionscail

•Nósanna imeachta gearáin

Tugann Seirbhís Iniúchta WRC monatóireacht ar choinníollacha fostaíochta trína
n-iniúchóirí. Is féidir leis freisin comhréireacht a fhorfheidhmiú i gcomhair
sáruithe cearta fostaíochta.

Is féidir leat labhairt le Faisnéis agus Seirbhís do Chustaiméirí WRC ar líne
agus trí ghuthán. Nó is féidir leat réimse treoracha fostaíochta agus
leabhráin WRC a íoslódáil.

###  An Oifig um Chlárú Cuideachtaí

Tá faisnéis ag An Oifig um Chlárú Cuideachtaí (CRO) maidir le ainm gnó a
chlárú, comhlacht a bhunú agus tuairisceáin cánacha bliantúla a sheoladh. Is
féidir leat freisin faisnéis a fháil maidir le comhlacht eachtrannach a chlárú
in Éirinn.

###  Oifigí Fiontair Áitiúla

Tacaíonn Oifigí Fiontair Áitiúla (LEOs) le gnóthaí atá ag tosú nó i mbun
forbartha. Is féidir le LEO tacú freisin le trádálaithe aonair, gnólachtaí
agus grúpaí pobail. Ní mór do na tionscadail a bheith indéanta go tráchtála
(in ann brabús a dhéanamh) nó an cumas a bheith acu éirí indéanta go
tráchtála. Féach suíomh gréasáin Fiontair Áitiúil i gcomhair faisnéise:

•Clár Oiliúna

•Clár ‘Tosaigh do ghnó féin’

•Meantóireacht

•Tacaíochtaí airgeadais

###  Fiontraíocht Éireann

Tá Fiontraíocht Éireann freagrach as fás gnóthaí na hÉireann ar feadh margaí
an domhain. Ofrálann siad raon deontais, dearbháin agus scéimeanna, chomh
maith le comhairle do ghnóthaí nuathionscanta.

###  IDA (Éire)

Tá IDA (Gníomhaireacht um Fhorbairt Thionsclaíoch na hÉireann) freagrach as
infheistíocht nua a thagann go hÉirinn a dhaingniú in earnálacha
déantúsaíochta agus seirbhísí trádála idirnáisiúnta.

Soláthraíonn sé faisnéis maidir le gnó a bhunú in Éirinn, chomh maith le
sainchomhairleoireacht bhainistíochta agus oiliúint don fhoireann. Is féidir
leis an IDA freisin deontais a thabhairt do chomhlachtaí ar mian leo a bheith
lonnaithe in Éirinn nó a n-oibriúcháin a fhairsingiú go hÉirinn.

###  Pobal

Is féidir leat cuairt a thabhairt ar shuíomh gréasáin Pobal i gcomhair
faisnéise maidir le seirbhísí bainistíochta agus tacaíochta i réimsí
fostaíochta ionchuimsithigh agus fiontair, chomh maith le ionchuimsiú
sóisialta agus comhionannas.

###  An tÚdarás Sláinte agus Sábháilteachta

Déanann an tÚdarás Sláinte agus Sábháilteachta (HSA) dlí sláinte agus
sábháilteachta. Cuireann sé chun cinn freisin cosc ar thimpistí, ag soláthair
freisin <comhairle ar shláinte agus sábháilteacht sa láthair oibre>.

Féach suíomh gréasáin HSA i gcomhair faisnéise:

•Dlíthe sláinte agus sábháilteachta

•Measúnuithe ar rioscaí

•Feithiclí san obair

•Comhairle sonrach do d'earnáil

##  An comhlacht ionadaíoch a aimsiú dod'earnáil

Soláthraíonn na heagraíochtaí a leanas comhairle agus faisnéis dá mbaill
maidir le gnó a rith:

IBEC (Cónaidhm Ghnó na hÉireann agus Fostóirí) í an eagraíocht chuimsitheach
náisiúnta do ghnóthaí agus fostóirí. Cuireann sé tacaíocht agus comhairle ar
fáil d’fhostóirí.

ISME (Comhlachas Ghnóthas Beag agus Mheánacha na hÉireann) ná an eagraíocht
neamhspleách don earnáil gnó bhig agus mheánaigh.

Léiríonn SFA (Comhlachas na nGnólachtaí Beaga) riachtanas gnólachtaí beaga (is
é sin, comhlachtaí le níos lú ná 50 fostaí).

Clár forbartha é Ar ais sa Ghnó a thacaíonn le imircigh a tháinig ar ais chun
gnó a bhunú agus a fhorbairt in Éirinn. Tá an clár ar oscailt le haghaidh:

•Daoine a bhí ina gcónaí thar lear ar a laghad ar feadh bliana agus a d’fhill
go hÉirinn le 3 bhliana anuas

•Imircigh ina gcónaí thar lear faoi láthair atá ag beartú teacht ar ais go
hÉirinn roimh i bhfad.

###  Réimsí eacnamaíocha sonracha

D’fhéadfadh na eagraíochtaí a leanas a bheith in ann cabhrú leat más mian leat
gnó a bhunú ina n-earnáil.

Eagraíocht  |  Gnóthaí nó earnáil ábhartha   
---|---  
Bord Bia  |  Comhlachtaí bia, dí agus gairneoireachta ag lorg cúnaimh onnmhairíochta   
Bord Iascaigh Mhara  |  Comhlachtaí san earnáil bia mara   
Comhairle Dearaidh agus Ceirde na hÉireann  |  Comhlachtaí san earnáil dearaidh agus ceirde   
Fáilte Ireland  |  Comhlachtaí san earnáil turasóireachta   
Cumann Bialanna na hÉireann  |  Bialanna, caféanna agus gastraphubanna   
Teagasc  |  Gnóthaí san earnáil bia talmhaíochta   
An tSeirbhís Páirceanna Náisiúnta agus Fiadhúlra  |  Zúnna agus gnóthaí ag obair le ainmhithe nó fiadhúlra   
Údarás na Gaeltachta  |  Comhlachtaí lonnaithe sa Ghaeltacht   
Cumann Fíoncheannaithe na hÉireann  |  Úinéirí teach tábhairne agus beáir   
  
##  Faisnéis a fháil maidir leairgeadas agus creidmheas

Soláthraíonn Microfinance Ireland iasachtaí do ghnóthaí beaga le suas go dtí
10 bhfostaí, lena n-áirítear trádálaithe aonair agus gnólachtaí
nuathionscanta.

###  Deacrachtaí le rochtain ar chreidmheas

D’fhoilsigh an Banc Ceannais Cód Iompair athbhreithnithe do Ghnóthaí a thugann
Iasachtaí do Ghnóthaí Beaga agus Meánacha (pdf).

Má tá gnó beag nó meánach agat agus bíonn d’iarratas creidmheasa diúltaithe ag
ceann de na bainc rannpháirteacha, is féidir leat iarratas a dhéanamh chuig an
Oifig Athbhreithnithe Creidmheasa chun do chás a fháil athbhreithnithe.

Spreagann Scéim Ráthaíochta Creidmheasa a thuilleadh foghlama do ghnóthaí
beaga agus meánacha atá indéanta go tráchtála ach deacracht acu le rochtain ar
chreidmheas. Faoi réir na Scéime, beidh cabhair ann d’iarratasóirí incháilithe
chun iasacht a fháil agus stair creidmheasa buntáisteach a thógáil. Aimsigh a
thuilleadh eolais i leabhrán eolais na scéime.

Is féidir leat freisin Ceisteanna Coitianta ó Chustaiméirí (pdf) a léamh.

##  A thuilleadh eolais maidir le gnó a bhunú

Má tá deacrachtaí ar do ghnó agus tá níos lú ná 10 fostaí agat, is féidir leat
iarratas a dhéanamh ar Chlár Comhairleach do Ghnóthaí Beaga le haghaidh
comhairle saor in aisce.

Is féidir le seirbhí Comhairleach Deonach na gCuntasóirí Cairte (CAVA)
comhairle agus cúnamh a thabhairt saor in aisce ar ghnóthaí do ghnó amhail
leabharchoimeád, fiacha gnó, VAT nó ceisteanna párolla. Cuir glaoch ar (01)
6377218 nó r-phost cava@charteredaccountants.ie.

Is féidir leat freisin dul i dteagmháil le d’Ionad Faisnéis do Chuairteoirí
áitiúil nó oifig MABS áitiúil.

_**Dáta an Leasaithe Deireanaigh:** 29 Samhain 2018 _

[
](https://facebook.com/sharer/sharer.php?u=https://www.citizensinformation.ie/ga/employment/types-
of-employment/self-employment/finding-information-on-starting-
business/?utm_source=sharebutton_facebook) [
](https://twitter.com/intent/tweet/?text=Faisn%C3%A9is%20a%20fh%C3%A1il%20maidir%20le%20gn%C3%B3%20a%20bhun%C3%BA&url=https://www.citizensinformation.ie/ga/employment/types-
of-employment/self-employment/finding-information-on-starting-
business/?utm_source=sharebutton_twitter) [
](whatsapp://send?text=https://www.citizensinformation.ie/ga/employment/types-
of-employment/self-employment/finding-information-on-starting-
business/?utm_source=sharebutton_whatsapp) [
](mailto:?subject=Faisn%C3%A9is%20a%20fh%C3%A1il%20maidir%20le%20gn%C3%B3%20a%20bhun%C3%BA&body=https://www.citizensinformation.ie/ga/employment/types-
of-employment/self-employment/finding-information-on-starting-
business/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Gnó a chur ar bun_ ](/ga/employment/types-of-employment/self-employment/starting-a-business/)

Breac-chuntas faisnéise nach mór a bheith agat má tá tú ag brath gnó a chur ar
bun.

  * [ _Ag tosú gnó nuair a fhileann tú ar Éirinn_ ](/ga/returning-to-ireland/setting-up-a-business/starting-a-business-when-you-return-to-ireland/)

Forbhreathnú ar fhaisnéis chun cabhrú leat gnó a thosú nuair a fhileann tú ar
Éirinn.

  * [ _Víosaí do dhaoine ag teacht go hÉirinn le haghaidh gnó_ ](/ga/moving-country/visas-for-ireland/visas-for-business-people-visiting-ireland/)

Bíonn víosaí ag teastáil ó dhaoine áirithe a bhíonn ag iarraidh teacht go
hÉirinn le haghaidh gnó. Faigh tuilleadh eolais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

