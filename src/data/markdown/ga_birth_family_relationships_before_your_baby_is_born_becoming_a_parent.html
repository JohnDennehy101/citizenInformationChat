English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Sula mbeirtear do leanbh ](/ga/birth-family-
relationships/before-your-baby-is-born/) > Bheith i do Thuismitheoir den chéad
uair

#  Bheith i do Thuismitheoir den chéad uair

  * Réamhrá 
  * Toircheas 
  * Do chearta fostaíochta 
  * Clárú breithe 
  * Tacaíocht airgeadais 
  * Cúram leanaí 
  * Tuismitheoirí aonair 

##  Réamhrá

Ócáid mhór sa saol is ea bheith i do thuismitheoir trí bhreith, trí uchtú, trí
mháthairionadaíocht nó trí altramú. Tá athrú suntasach tagtha ar shaol an
teaghlaigh in Éirinn agus tá go leor cineálacha éagsúla tuismitheoirí agus go
leor cineálacha éagsúla teaghlach ann anois.

##  Toircheas

Bíonn sé deacair do roinnt daoine éirí torrach. Labhair le do dhochtúir
teaghlaigh má tá imní ort faoi do thorthúlacht. Beidh sé/sí in ann comhairle a
thairiscint, scrúdú a dhéanamh ort agus tástálacha a shocrú más gá. Tá raon
leathan cóireálacha torthúlachta ar fáil chun cabhrú leat a bheith i do
thuismitheoir.

Roghnaíonn roinnt daoine máthairionadaíocht chun cabhrú leo a bheith ina
dtuismitheoir. Is éard is máthairionadaíocht ann ná nuair a iompraíonn agus a
bheireann bean leanbh do dhuine nó do lánúin eile.

###  Toircheas agus breith

Má tá tú ag iompar clainne, is é an chéad rud atá le déanamh ná cuairt a
thabhairt ar do dhochtúir teaghlaigh chun do thoircheas a dheimhniú. Is féidir
leo na cineálacha éagsúla seirbhísí máithreachais atá ar fáil a mhíniú duit.

Más toircheas neamhbheartaithe atá i gceist, is líne chabhrach saorghlao agus
seirbhís chomhairleoireachta de chuid FSS é [ My Options
](http://www.positiveoptions.ie) atá in ann faisnéis agus tacaíocht a
sholáthar duit ar na roghanna go léir atá agat, lena n-áirítear tacaíochtaí
toirchis leanúnacha agus seirbhísí ginmhillte. Tá foireann altranais 24/7 ag
an tseirbhís seo freisin a sholáthraíonn tacaíocht agus comhairle iar-
ghinmhillte.

Soláthraíonn an Scéim um Chúram Máithreachais agus Naíonán clár cúraim do gach
bean atá ag súil le leanbh agus í ina gnáthchónaí in Éirinn. De ghnáth,
cuireann do dhochtúir teaghlaigh agus cnáimhseoir ospidéil é seo ar fáil, agus
tugtar 'cúram comhcheangailte' air. Tá tú i dteideal na seirbhíse seo fiú mura
bhfuil cárta leighis nó cárta cuairte dochtúra agat. Roghnaíonn formhór na
mban in Éirinn breith a leanaí a thabhairt ar an saol san ospidéal. Is féidir
tuilleadh a léamh faoi do roghanna cúraim réamhbhreithe, breith sa bhaile san
áireamh.

Tá sé an-tábhachtach aire a thabhairt do do shláinte tar éis leanbh a
thabhairt ar an saol. Tá cúram iarbhreithe ar fáil duit féin agus do do
leanbh. Tá seirbhísí agus tacaíochtaí ann a chabhróidh leat má thagann dúlagar
iarbhreithe ort. Is féidir dul i dteagmháil le d’altra sláinte poiblí nó
glaoch a chur ar do dhochtúir teaghlaigh am ar bith chun plé a dhéanamh ar an
mbealach a mhothaíonn tú.

##  Do chearta fostaíochta

Cuireann an dlí in Éirinn cosaint shonrach ar fáil d’fhostaithe atá ag iompar
clainne.

###  Sula dtagann do leanbh ar an saol

Tá tú i dteideal am saor íoctha chun freastal ar chuairteanna leighis (ar a
dtugtar cuairteanna nó coinní réamhbhreithe freisin) a bhaineann leis an
toircheas agus chun freastal ar líon áirithe ranganna réamhbhreithe.

###  Tar éis do leanbh a rugadh

####  **Saoire mháithreachais**

Tá tú i dteideal 26 seachtain de shaoire mháithreachais, ag tosú de ghnáth 2
sheachtain roimh do dháta dlite. D’fhéadfá a bheith i dteideal Sochar
Máithreachais freisin má tá dóthain ranníocaíochtaí árachais shóisialaigh
(ÁSPC) agat.

####  **Saoire uchtaithe**

Má tá tú tar éis éirí mar thuismitheoir trí uchtú, féadfaidh tú saoire
uchtaithe a ghlacadh ón bhfostaíocht. Má tá dóthain ranníocaíochtaí ÁSPC agat
d’fhéadfá cáiliú le haghaidh Sochar Uchtaithe.

####  **Saoire atharthachta**

Tá tuismitheoirí nua (seachas máthair an linbh) i dteideal 2 sheachtain de
shaoire atharthachta ó fhostaíocht nó ó fhéinfhostaíocht sna 6 mhí tar éis
bhreith nó uchtaithe linbh. Tá saoire atharthachta ar fáil freisin do lánúin
den ghnéas céanna. Féadfaidh daoine atá ar saoire atharthachta Sochar
Atharthachta a fháil má tá dóthain ranníocaíochtaí ÁSPC acu.

####  **Saoire thuismitheoireachta**

Tá sé mar aidhm le Saoire thuismitheoireachta ligean do thuismitheoirí atá ag
obair níos mó ama a chaitheamh lena leanbh nó lena leanbh uchtaithe sa chéad 2
bhliain. Tá gach tuismitheoir i dteideal 7 seachtaine de shaoire
thuismitheoireachta íoctha do leanbh a rugadh nó a uchtaigh an 1 Iúil 2022 nó
ina dhiaidh. Tá saoire thuismitheoireachta ar fáil d’fhostaithe agus do
dhaoine féinfhostaithe. Íoctar Sochar Tuismitheora agus tú ar saoire do
thuismitheoirí má tá dóthain ranníocaíochtaí ÁSPC agat.

####  **Saoire Thuismitheoireachta**

Nuair a fhilleann tú ar an obair b’fhéidir go mbeidh tú in ann suas le 26
seachtain de shaoire thuismitheoireachta a ghlacadh. Ligeann saoire
thuismitheoireachta do thuismitheoirí am saor ón obair a ghlacadh chun am a
chaitheamh lena bpáistí sula n-éiríonn siad 12 bhliain d’aois. Tá saoire
thuismitheoireachta gan phá. Go ginearálta, caithfidh tú a bheith ag obair do
d’fhostóir ar feadh bliana sula mbíonn tú i dteideal saoire
thuismitheoireachta a ghlacadh. Féadfaidh an dá thuismitheoir saoire
thuismitheoireachta a ghlacadh.

####  **Saoire ar chúiseanna cúram leighis**

Ón 3 Iúil 2023, féadfaidh tú saoire gan phá a ghlacadh más gá duit am saor a
ghlacadh chun déileáil le cúram leighis do do leanbh nó do dhuine ábhartha
eile. Féadfaidh tú suas le 5 lá saoire a ghlacadh le haghaidh cúram leighis in
aon 12 mhí as a chéile. Léigh tuilleadh faoi shaoire gan phá do chúram
leighis.

####  **Beathú Cíche**

Má tá tú ag beathú cíche nuair a fhilleann tú ar an obair, tá tú i dteideal 1
uair an chloig a ghlacadh saor ón obair (le pá) gach lá chun beathú cíche.
Baineann sé seo le haon duine i bhfostaíocht a rugadh laistigh den 2 bhliain
roimhe sin (104 seachtaine) atá ag beathú cíche. Féadfaidh sosanna a bheith
níos faide agus níos minice má chomhaontaítear idir tú féin agus d’fhostóir.
Tá oibrithe páirtaimseartha i dteideal sosanna beathú cíche freisin, arna
ríomh ar bhonn pro-rata.

###  Sláinte agus vacsaíní óige

Tá gach leanbh faoi bhun 6 bliana d'aois i dteideal cuairteanna saor in aisce
ar dhochtúir teaghlaigh rannpháirteach le cárta cuairte DT.

Faoin gClár Imdhíonta Leanaí, cuirtear gach vacsaín ar fáil saor in aisce do
gach leanbh.

###  **Breith anabaí agus marbh-bhreith**

Má tá breith anabaí nó marbh-bhreith agat nó má fhaigheann do leanbh bás go
gairid tar éis breithe, tá roinnt gníomhaireachtaí deonacha agus pobail ann a
thairgeann tacaíocht. Tá mná in Éirinn a bhfuil marbh-bhreith acu i dteideal
saoire mháithreachais iomlán ó fhostaíocht.

##  Clárú breithe

Ba cheart breith do linbh a chlárú laistigh de 3 mhí ó dháta na breithe. Mar
sin féin, tá suas le 12 mhí agat chun an bhreith a chlárú. Is féidir marbh-
bhreith a chlárú freisin. Is féidir breith nó marbh-bhreith a chlárú in aon
cheann de na [ Seirbhísí um Chlárú Sibhialta de chuid FSS
](https://www2.hse.ie/services/births-deaths-and-marriages/find-a-civil-
registration-service/) .

Faoi dhlí na hÉireann, déantar toimhdí faoi atharthacht leanaí a bheirtear do
lánúineacha pósta. Ciallaíonn sé seo go meastar de réir an dlí gurb é an fear
céile athair an linbh agus bíonn caomhnóireacht uathoibríoch an linbh sin aige
mura luann an mháthair a mhalairt. Mar sin féin, ní bhíonn feidhm a thuilleadh
ag an toimhde gurb é fear céile mná athair a linbh má bheirtear an leanbh níos
mó ná 10 mí tar éis scaradh an lánúin.

I gcás athair nach bhfuil pósta le máthair a gcuid linbh, ní caomhnóir
uathoibríoch a gcuid leanaí é agus níl ceart uathoibríoch aige a ainm a chur
ar theastas breithe a gcuid leanaí. Tá tuilleadh eolais ar fáil anseo maidir
le stádas caomhnóireachta aithreacha.

##  Tacaíocht airgeadais

Soláthraíonn an Roinn Coimirce Sóisialaí íocaíochtaí leasa shóisialaigh chun
tacú le teaghlaigh agus go háirithe le leanaí. Tá go leor cineálacha éagsúla
teaghlach ann agus ceapadh íocaíochtaí leasa shóisialaigh chun tacú leo siúd
is mó a bhfuil gá acu le cúnamh airgeadais.

Is é Sochar Linbh an íocaíocht is coitianta do theaghlaigh le leanaí. Íoctar é
i leith leanaí faoi 16 bliana d’aois. Is féidir Sochar Linbh a fháil i leith
leanaí atá 16 nó 17 mbliana d’aois, má tá sé/sí in oideachas lánaimseartha nó
in oiliúint lánaimseartha nó má tá sé/sí faoi mhíchumas agus nach féidir
leis/léi é/í féin a chothú. Ní dhéantar tástáil acmhainne ar Shochar Linbh.

Braitheann íocaíochtaí leasa shóisialaigh ar do chúinsí teaghlaigh agus ar
fhachtóirí eile, mar shampla, an bhfuil go leor ranníocaíochtaí ÁSPC íoctha
agat nó an bhfuil tú ar ísealioncam.

##  Cúram leanaí

Seo raon leathan roghanna cúraim leanaí,, lena n-áirítear naíolanna,
feighlithe leanaí, agus grúpaí súgartha. Beidh do rogha ag brath ar do
riachtanais agus ar a bhfuil ar fáil duit.

Soláthraíonn an Scéim um Chúram agus Oideachas na Luath-Óige cúram agus
oideachas luath-óige saor in aisce do leanaí in aois réamhscoile le linn na
scoilbhliana.

Tugann an Scéim Náisiúnta Cúraim Leanaí tacaíocht airgeadais i leith costais
cúraim leanaí le haghaidh uaireanta a chaitear lasmuigh den réamhscoil. Ní mór
do leanaí a bheith ag freastal ar sholáthraí cúraim leanaí (lena n-áirítear
feighlithe leanaí agus seirbhísí cúraim leanaí in aois scoile) atá cláraithe
le Tusla – an Ghníomhaireacht um Leanaí agus an Teaghlach.

Soláthraíonn an scéim 2 chineál fóirdheontas cúraim leanaí do leanaí os cionn
6 mhí d’aois (24 seachtaine) agus suas go 15 bliana d’aois:

  * Fóirdheontas uilíoch nach ndéantar tástáil acmhainne air. Baintear an fóirdheontas as an mbille iomlán a fhaightear ó do sheirbhís cúraim leanaí. 
  * Fóirdheontas measúnaithe ioncaim a ndéantar tástáil acmhainne air. 

##  Tuismitheoirí aonair

Má tá tú, nó má bheidh tú, i do thuismitheoir aonair, is féidir tuilleadh a
léamh anseo faoi:coimeád, rochtain, oidhreacht, cothabháil agus caomhnóireacht
dhlíthiúil, agus na heagraíochtaí atá in ann faisnéis agus tacaíocht a
sholáthar.

**Tacaíochtaí breise do thuismitheoirí**

Má tá deacrachtaí agat, labhair le do dhochtúir teaghlaigh nó le d’altra
sláinte poiblí. Ní bhíonn sé éasca i gcónaí a bheith i do thuismitheoir agus
b’fhéidir go mbíonn [ tacaíocht bhreise ag teastáil uait ag amanna áirithe
](https://www2.hse.ie/babies-children/parenting-advice/services-
supports/extra-support/) .

Beidh do dhochtúir teaghlaigh in ann tú a atreorú chuig tacaíochtaí agus
seirbhísí más gá. Is féidir le d’altra sláinte poiblí (PHN) cabhrú freisin. Is
féidir leo tú a atreorú chuig foinsí tacaíochta eile i do cheantar áitiúil,
mar shampla, grúpaí tuismitheoireachta áitiúla nó [ Ionaid Acmhainní
Teaghlaigh ](https://www.tusla.ie/services/family-community-support/family-
resource-centres/) .

Féadfaidh Tusla – an Ghníomhaireacht um Leanaí agus an Teaghlach tú a chur i
dteagmháil le hoibrí sóisialta tú má tá tacaíocht bhreise de dhíth ar do
theaghlach. Oibríonn oibrithe sóisialta agus oibrithe tacaíochta teaghlaigh go
dlúth le tuismitheoirí agus leanaí chun teacht ar riachtanais do theaghlaigh,
agus plean a fhorbairt chun freastal ar na riachtanais sin.

Tá [ tuilleadh eolais do thuismitheoirí curtha ar fáil ag FSS ar mychild.ie
](https://www2.hse.ie/parents/) , lena n-áirítear eolas faoi na háiteanna ar
féidir le tuismitheoirí teacht ar chomhairle, seirbhísí agus tacaíocht.

_**Dáta an Leasaithe Deireanaigh:** 20 Meán Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/before-your-baby-is-born/becoming-a-
parent/?utm_source=sharebutton_facebook) [
](https://twitter.com/intent/tweet/?text=Bheith%20i%20do%20Thuismitheoir%20den%20ch%C3%A9ad%20uair&url=https://www.citizensinformation.ie/ga/birth-
family-relationships/before-your-baby-is-born/becoming-a-
parent/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/before-your-baby-is-born/becoming-a-
parent/?utm_source=sharebutton_whatsapp) [
](mailto:?subject=Bheith%20i%20do%20Thuismitheoir%20den%20ch%C3%A9ad%20uair&body=https://www.citizensinformation.ie/ga/birth-
family-relationships/before-your-baby-is-born/becoming-a-
parent/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Tuismitheoirí Aonair in Éirinn_ ](/ga/birth-family-relationships/parenting-alone/parenting-alone/)

Tá sochair agus teidlíochtaí mar aon le saincheisteanna dlíthiúla ann ar
cheart do thuismitheoirí aonair eolas a bheith acu faoi. tuismitheoirí agus
bheith i do thuismitheoirparents and parenting daoine idirscarthaseparated
persons teaghlaigh aontuismitheoras

  * [ _Bileog Oibre: Íocaíocht Teaghlaigh Aontuismitheora agus ioncam ón obair_ ](/ga/social-welfare/irish-social-welfare-system/case-studies-checklists/worksheet-one-parent-family-payment-and-income-from-work/)

Léiríonn an bhileog oibre seo an éifeacht a bhíonn ag ioncam ó obair ar
d’Íocaíocht Teaghlaigh Aontuismitheora.

  * [ _How parents' income can affect Jobseeker's Allowance_ ](/ga/social-welfare/irish-social-welfare-system/means-test-for-social-welfare-payments/how-parents-income-can-affect-jobseekers-allowance/)

Your parents' income may be taken into account when you apply for Jobseeker's
Allowance. Find out how the ‘benefit and privilege’ you get from living with
your parents is assessed.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

