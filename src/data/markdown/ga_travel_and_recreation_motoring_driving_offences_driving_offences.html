English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Gluaisteánaíocht ](/ga/travel-and-recreation/motoring/) > [
Cionta tiomána ](/ga/travel-and-recreation/motoring/driving-offences/) >
Cionta Tíomána

#  Cionta Tíomána

  * Réamhrá 
  * Cionta ceadúnaithe 
  * Gan árachas ná cáin a bheith ar taispeáint 
  * Cionta Luais 
  * Cionta tiomána neamhairí agus contúirtí 
  * D'fhón póca a úsáid agus tú at tiomáint 
  * Cionta tiomána faoi thionchar alcóil nó drugaí 
  * Cionta páirceála 
  * Ródacmhainneachta feithcle 
  * Feidhmiúlacht chun tiomána 
  * Cionta eile 
  * An féidir liom achomharc a dhéanamh in aghaidh pionós tiomána? 
  * Dícháiliú a bhaint 
  * Ceisteanna eile maidir le cionta tiomána 
  * Teagmhálacha úsáideacha 

##  Réamhrá

Má sháraínn tú riail bhóthair, is féidir leat cion tiomána a dhéanamh. Tá
cionta tiomána in Éirinn leagtha amach sna [ hAchtanna um Thrácht ar Bhóithre
1961 (arna leasú).
](https://www.lawreform.ie/_fileupload/RevisedActs/WithAnnotations/HTML/EN_ACT_1961_0024.htm)

Baineann pionóis éagsúla le cionta tiomána, ag braith ar cé chomh
tromchúiseach is atá an cion, agus uaireanta, ar an líon cionta a rinne tú
roimhe seo.

Tá raon pionós ann, ó mhuirir sheasta, ar fíneálacha nach mór duit a íoc iad,
go príosúnacht ar na cionta is tromchúisí. Má sheoltar fógra muirear seasta
chugat agus má theipeann ort an muirear a íoc in am, gheobhaidh tú toghairm
chúirte.

Baineann Éire úsáid freisin as córas [ pointí pionóis ](/ga/travel-and-
recreation/motoring/driving-offences/penalty-points-for-driving-offences/) le
haghaidh cionta tiomána.

Tá sé de chumhacht ag Gardaí tú a ghabháil de bharr roinnt cionta tiomána, mar
shampla tiomáint faoi thionchar alcóil nó tiomáint chontúirteach.

Beidh tú dícháilithe freisin ó thiomáint má dhéanann tú cion agus má chinneann
breitheamh tú a dhícháiliú ó thiomáint, nó má bhíonn [ 12 phointe pionóis agat
ar do cheadúnas. ](/ga/travel-and-recreation/motoring/driving-
offences/penalty-points-for-driving-offences/)

Leagtar amach sa cháipéis seo na cineálacha cionta tiomána atá leagtha amach i
ndlí na hÉireann, agus déantar cur síos ar na pionóis atá ar fáil do na Gardaí
nó do na cúirteanna. Míníonn sé freisin conas achomharc a dhéanamh maidir le
cinneadh pionós a eisiúint duit as cion tiomána.

Tá méaduithe tagtha ar na suimeanna atá le híoc do chionta muirir sheasta ón
27 Deireadh Fómhair 2022. Má thiomáineann tú níos tapúla ná an luasteorainn,
gearrfar 3 phointe pionóis ort agus méadaítear an fhíneáil tosaigh aníos ó €80
go €160. Má úsáideann tú guthán póca agus tú ag tiomáint, gearrfar 3 phointe
pionóis ort agus méadaítear méid an mhuirir sheasta aníos ó €60 go €120. Mura
n-íocann tú na suimeanna íosta seo, méadaítear an fhíneáil le himeacht ama.

Tugadh 3 fhógra muirir sheasta eile isteach in 2023

Tá 3 fhógra muirir sheasta nua i bhfeidhm ón 1 Eanáir 2023. Áirítear leo seo
fíneálacha:

  * €200 ar mhí-úsáid a bhaint as cead páirceála do dhaoine faoi mhíchumas 
  * €80 ar pháirceáil go neamhdhleathach i mbá luchtaithe d’fheithiclí leictreacha 
  * €200 ar thoirmeasc ar Fheithiclí Earraí Troma (HGVanna) a shárú agus bóthar poiblí sonraithe a iontráil gan chead 

###  Méaduithe ar chionta muirir sheasta 2022

Tá méaduithe ar na suimeanna atá le híoc do na cionta muirir sheasta ón 27
Deireadh Fómhair 2022. Má thiomáineann tú níos tapúla ná an luasteorainn,
gearrfar 3 phointe pionóis ort agus méadófar an fhíneáil tosaigh aníos ó €80
go €160. Má úsáideann tú guthán póca agus tú ag tiomáint, gearrfar 3 phointe
pionóis ort agus méadaítear méid an mhuirir sheasta aníos ó €60 go €120. Mura
n-íocann tú na suimeanna íosta seo, méadaítear an fhíneáil le himeacht ama.
Léigh thíos chun teacht ar eolas breise. Leagtar na suimeanna nua amach i
Rialacháin an Achta um Thrácht ar Bhóithre 2010 (Cuid 3) (Cion Muirir
Sheasta), 2022 (pdf).

##  Cionta ceadúnaithe

Ní mór duit ceadúnas tiomána a bheith agat chun tiomáint in Éirinn. Is féidir
leat tuilleadh a léamh faoi:

  * [ Conas iarratas a dhéanamh ar cheadúnas foghlaimeora chun carr a thiomáint ](/ga/travel-and-recreation/motoring/driver-licensing/learner-driving-permits-for-cars-and-work-vehicles/)
  * Iarratas a dhéanamh ar cheadúnas tiomána 
  * [ Tástálacha tiomána in Éirinn ](/ga/travel-and-recreation/motoring/driving-tests/driving-test/)

Baineann roinnt cionta tiomána le ceadúnais agus le bheith ag tiomáint leis an
gceadúnas ceart.

###  Bheith ag tiomáint gan cheadúnas

Is cion é bheith ag tiomáint gan cheadúnas. Is féidir le Garda iarraidh ort do
cheadúnas tiomána a thaispeáint chun é a scrúdú. Mura bhfuil do cheadúnas
tiomána leat, ní mór duit é a thabhairt chuig stáisiún na nGardaí lena scrúdú
laistigh de 10 lá. Má dhiúltaíonn tú d'ainm agus do sheoladh a thabhairt don
Gharda, [ tá an chumhacht ag an nGarda tú a ghabháil.
](http://www.irishstatutebook.ie/eli/2010/act/25/section/59/enacted/en/html#sec59)

Mura bhfuil ceadúnas reatha agat, agus má tá do cheadúnas tiomána imithe in
éag níos lú ná 12 mhí sula ndearnadh an cion, d'fhéadfaí fíneáil €1000 a
ghearradh ort. Má bhí sé níos mó ná 12 mhí ó bhí ceadúnas bailí agat (nó mura
raibh ceadúnas bailí agat riamh), d'fhéadfaí fíneáil suas go €2000 a ghearradh
ort.

Má thiomáineann tú agus tú dícháilithe ó thiomáint, nó má éilítear ort teastas
inniúlachta nó teastais feidhmiúlachta a thaispeáint sula bhfaigheann tú
ceadúnas tiomána ach má theipeann ort é sin a dhéanamh, d'fhéadfaí fíneáil
suas le €5000 a ghearradh ort, nó d'fhéadfaí tú a chur i bpríosún ar feadh
suas le 6 mhí, nó iad araon.

###  Tiomáinaithe Faoi Oiliúint agus Nuacheadúnaithe

Má tá [ ceadúnas foghlaimeora ](/ga/travel-and-recreation/motoring/driver-
licensing/learner-driving-permits-for-cars-and-work-vehicles/) agat, caithfidh
tiománaí a bheith a do thionlacan a bhfuil ceadúnas tiomána iomlán aige le 2
bhliain anuas ar a laghad. Má thiomáineann tú gan tionlacan, tá cion á
dhéanamh agat. Tá fíneáil €160 agus 2 phointe pionóis i gceist leis an gcion
seo. Mura n-íocann tú an fhíneáil agus má fhaigheann tú toghairm chúirte,
d'fhéadfaí fíneáil €240 agus 4 phointe pionóis a ghearradh ort.

Tá sé de chumhacht ag na Gardaí an [ carr atá á thiomáint agat a urghabháil
](http://revisedacts.lawreform.ie/eli/1994/act/7/section/41/revised/en/html) ,
fiú más le duine eile é. Má cheadaíonn duit do thiománaí foghlaimeora do charr
a thiomáint gan tionlacan, d'fhéadfaí fíneáil €1000 a ghearradh ort.

Más [ gluaisrothaí faoi oiliúint
](https://www.citizensinformation.ie/ga/travel_and_recreation/motoring_1/driver_licensing/learner_driving_permits_for_motorcycles_in_ireland.html)
thú, ní gá duit a bheith in éineacht leat i gcónaí. Ach ní féidir leat do
ghluaisrothar a thiomáint gan tionlacan go dtí go bhfuil do bhunoiliúint
tosaigh críochnaithe agat.

Ní mór do gach tiománaí faoi oiliúint (seachas i gcatagóir W, lena n-áirítear
gluaisrothair) plátaí L ’a thaispeáint. Nuair éireoidh leat sa tástáil
tiomána, caithfidh tú pláta 'N' a thaispeáint ar feadh 2 bhliain. Is cion é
gan pláta L nó N a thaispeáint i gceart. D'fhéadfá 2 phointe pionóis agus
fíneáil muirir sheasta €120 a fháil, méadaithe go 4 phointe pionóis agus €180
má chiontaítear tú sa chúirt.

##  Gan árachas ná cáin a bheith ar taispeáint

Tá sé de chumhacht ag na Gardaí d'fheithicil a ghaibhniú má thiomáineann tú
gan cáin ná árachas.

###  Árachas

Caithfidh tú árachas gluaisteáin a bheith agat chun carr a thiomáint i d'ainm
féin nó mar thiománaí ainmnithe ar pholasaí duine eile. Má lorgaíonn Garda do
theastas árachais, ní mór duit é a sholáthar laistigh de 7 lá. Ionchúisítear
cionta tiomána gan árachas sa chúirt. Gearrtar táille sheasta €60 mura bhfuil
diosca árachais ar taispeáint (ag méadú go €90 tar éis 28 lá).

Má thiomáineann tú gan árachas, d'fhéadfaí fíneáil €5000 agus 5 phointe
pionóis a ghearradh ort. D'fhéadfá a bheith curtha i bpríosún ar feadh suas le
6 mhí chomh maith. Féadfaidh an breitheamh a chinneadh tú a dhícháiliú ó
thiomáint in ionad pointí pionóis a ghearradh ort. Is féidir leat tuilleadh a
léamh inár ndoiciméad ar [ 'Árachas gluaisteáin' ](/ga/travel-and-
recreation/motoring/motor-tax-and-insurance/motor-insurance/) .

###  Cáin

Is cion é feithicil a thiomáint gan cháin agus is cion é tiomáint gan diosca
reatha cánach a thaispeáint. Is féidir leat tuilleadh a léamh inár ndoiciméad
ar  'Mótarcháin'  .

##  Cionta Luais

Is cion é tiomáint agus tú ag sárú an luasteorann. Tá cur síos ar na
teorainneacha luais éagsúla atá i bhfeidhm in Éirinn ar fáil inár gcáipéis
Luaisteorainneacha in Éirinn.

Má thiomáineann tú thar an luasteorainn, gheobhaidh tú 3 phointe pionóis agus
fíneáil muirear seasta €160. Mura n-íocann tú an fhíneáil laistigh de 28 lá,
méadaíonn sé go €240. Mura n-íocann tú é seo laistigh de 28 lá (56 lá ó dháta
an bhunfhógra), gheobhaidh tú toghairm chúirte, áit, más rud é go gciontaítear
thú, a d'fhéadfaí fíneáil suas go €1000 agus suas le 5 phointe pionóis a
ghearradh ort.

##  Cionta tiomána neamhairí agus contúirtí

Is cion é [ tiomáint in áit phoiblí gan chúram agus aird chuí
](https://www.lawreform.ie/_fileupload/RevisedActs/WithAnnotations/HTML/EN_ACT_1961_0024.htm#SEC52)
. Má chreideann Garda go bhfuil tú tar éis a bheith ag tiomáint go
míchúramach, ach gan aon timpiste a bheith mar thoradh air, is féidir leis an
nGarda 2 phointe pionóis agus muirear seasta €80 a eisiúint duit as ucht
"tiomáint gan aird chuí". Méadaíonn sé seo go 4 phointe agus €120 sa chúirt.

Tá roinnt cionta eile bunaithe ar gan comharthaí bóthair a leanúint, nó ar
ghníomhú go míchúramach, agus is iondúil go ngearrtar pointí pionóis agus
fógraí muirir sheasta orthu seo. I measc na samplaí tá: gan an bealach a
ghéilleadh, soilse tráchta a bhriseadh agus gan stopadh ag acomhal. Is féidir
leat [ liosta iomlán de chionta pointí pionóis a léamh ar rsa.ie.
](https://www.rsa.ie/Documents/Licensed%20Drivers/Penalty%20Point%20offences%20as%20of%2026%20October%202018%20\(00000002\).pdf)

Más cion níos tromchúisí é, d'fhéadfaí tú a chiontú i dtiomáint mhíchúramach
agus fíneáil suas le €5000 a ghearradh ort. Má chiontaítear thú i **dtiomáint
neamhaireach agus bás nó mórdhíobháil choirp mar thoradh uirthi** , d'fhéadfaí
fíneáil suas le €10,000 a ghearradh ort agus d'fhéadfá a bheith curtha i
bpríosún ar feadh suas le 2 bhliain, nó iad araon.

###  Tiomáint chontúirteach

Is [ cion é tiomáint go contúirteach
](https://www.lawreform.ie/_fileupload/RevisedActs/WithAnnotations/HTML/EN_ACT_1961_0024.htm#SEC52)
in áit phoiblí. Má chiontaítear i dtiomáint chontúirteach thú, d'fhéadfaí
fíneáil €5000 a ghearradh ort, nó d'fhéadfaí tú a chur i bpríosún ar feadh
suas le 6 mhí, nó iad araon. Má chiontaítear thú i dtiomáint chontúirteach
agus bás nó mórdhíobháil choirp mar thoradh uirthi, d'fhéadfaí fíneáil €20,000
a ghearradh ort agus d'fhéadfá a bheith curtha ar feadh suas le 10 mbliana, nó
iad araon.

##  D'fhón póca a úsáid agus tú at tiomáint

Is cion é fón póca a bheith i do lámh, nó é a thacú le cuid eile de do chorp
(mar shampla, idir do cheann agus do ghualainn), agus tú ag tiomáint. Is é an
t-aon eisceacht ná má tá tú ag glaoch ar sheirbhísí éigeandála ar 999 nó 112.

Is cion é faisnéis a fháil ar do ghuthán agus tú ag tiomáint, fiú má tá do
ghuthán daingnithe i gcóras lámhshaor. Tá sé dleathach labhairt ar do ghuthán
agus tú ag úsáid córas lámhshaor, ach molann an tÚdarás um Shábháilteacht ar
Bhóithre comhairle go láidir gan é seo a dhéanamh.

Is é an pionós as do ghuthán a úsáid agus tú ag tiomáint na muirear seasta
€120, agus 3 phointe pionóis. Méadaíonn sé seo go muirear seasta €180, agus 5
phointe pionóis má chuirtear é faoi bhráid na cúirte mar gheall ar
neamhíocaíocht.

##  Cionta tiomána faoi thionchar alcóil nó drugaí

Is cion é [ tiomáint in áit phoiblí má tá tú ró-mheisciúil
](http://www.irishstatutebook.ie/eli/2010/act/25/enacted/en/print#sec4) chun
smacht ceart a bheith agat ar d'fheithicil. Folaíonn meisceach alcól agus
drugaí , nó an dá rud.

Is féidir le Gardaí bloc bóthair a chur ar bun chun alcóil agus drugaí a
thástáil go randamach. Tá sé neamhdhleathach diúltú d'análú, agus d'fhéadfaí
fíneáil €5000 a ghearradh ort, nó d'fhéadfaí tú a chur i bpríosún ar feadh
suas le 6 mhí, nó iad araon.

Teorainneacha alcóil

Déanann tú cion má aimsítear an méid seo a leanas i dtástáil laistigh de 3
uair an chloig ó bheith ag tiomáint:

  * 50 milleagram (nó 20 milleagram i gcás tiománaithe faoi oiliúint nó tiománaithe nuacheadúnaithe) alcóil i 100 millilítear fola, nó 
  * 67 milleagram (nó 27 milleagram i gcás tiománaithe faoi oiliúint nó tiománaithe nuacheadúnaithe) alcóil i 100 millilítear fuail, nó 
  * 22 microgram (nó 9 micreagram i gcás tiománaithe faoi oiliúint nó tiománaithe nuacheadúnaithe) alcóil i 100 millilítear anála 

Is é an pionós uasta do thiomáint faoi thionchar alcóil/drugaí ná fíneáil
€5000 agus/nó príosúnacht ar feadh suas le 6 mhí. Bíonn dícháiliú ó thiomáint
ar feadh 3 mhí ar a laghad mar thoradh ar gach cion tiomána óil.

Is féidir leat tuilleadh a léamh faoi phionóis i leith  cionta maidir le
tiomáint ar meisce  .

##  Cionta páirceála

Is cion é [ do charr a pháirceáil in áit a bhféadfadh sé a bheith contúirteach
](https://www.lawreform.ie/_fileupload/RevisedActs/WithAnnotations/HTML/EN_ACT_1961_0024.htm#SEC55)
do dhaoine eile. Is féidir 3 phointe pionóis agus fíneáil muirear seasta €80 a
ghearradh ort don chion seo. Mura n-íocann tú laistigh de 28 lá, méadaíonn an
fhíneáil go €120. Má chiontaítear tú sa chúirt, d'fhéadfá fíneáil suas le
€2500 a ghearradh i gcás an chéad chiona, nó suas le €4000 murab é an chéad
chion atá agat faoin dlí seo.

Is cion é páirceáil i mbá páirceála do dhaoine faoi mhíchumas mura bhfuil
suaitheantas páirceála do dhaoine faoi mhíchumas agat. Is é an pionós don
chion seo ná fíneáil muirir sheasta €150 (ag méadú go €225 mura n-íocann tú
laistigh de 28 lá). Déanann roinnt comhairlí cathrach agus contae feithiclí
atá páirceáilte go neamhdhleathach i mbánna páirceála do dhaoine faoi
mhíchumas a chlampáil.

€200 (a mhéadófar aníos go €300 mura n-íocann tú laistigh de 28 lá) a bheidh i
méid an mhuirir sheasta ón 1 Eanáir 2023.

Tá [ córas srianta agus fíneálacha páirceála ](/ga/travel-and-
recreation/traffic-and-parking/parking-fines-and-vehicle-clamping/) i bhfeidhm
ar fud na hÉireann freisin.

##  Ródacmhainneachta feithcle

Tá roinnt cionta bunaithe ar ródacmhainneacht d'fheithicle.

###  Feithiclí ar a bhfuil locht contúirteach

Má thiomáin tú feithicil “ [ ar a bhfuil locht contúirteach
](https://www.lawreform.ie/_fileupload/RevisedActs/WithAnnotations/HTML/EN_ACT_1961_0024.htm#SEC54)
” in áit phoiblí tá cion á dhéanamh agat. Ciallaíonn locht contúirteach go
bhfuil an fheithicil contúirteach don phobal mar gheall ar a riocht. Is é an
pionós don chion seo ná fíneáil suas le €5000 agus/nó príosúnacht suas le 3
mhí.

###  An Tástáil Náisiúnta Carranna (an SNTC).

Is cion é feithicil a thiomáint in áit phoiblí gan deimhniú reatha an SNTC a
bheith aici. Baineann seo le feithiclí ar cláraíodh iad an chéad uair ceithre
bliana ó shin. Is é méid an mhuirir sheasta €60 (a mhéadófar aníos go €90 mura
n-íocann tú laistigh de 28 lá) agus gearrfar 3 phointe pionóis ort freisin. Is
féidir 5 phointe pionóis agus fíneáil níos suntasaí agus/nó príosúnacht a
ghearradh má thugtar chun cúirte thú mar gheall nár íoc tú.

###  Deimhniú ródacmhainneachta

Má tá tú ag tiomáint feithicle a bhfuil 8 suíochán paisinéara nó níos mó inti,
nó má thiomáineann tú feithicil earraí, leantóir earraí nó otharcharr, ní mór
duit deimhniú ródacmhainneachta a bheith agat. Mura féidir leat ceann a
thaispeáint laistigh de 10 lá tar éis do na Gardaí é a iarraidh ort, tá tú
ciontach i gcion.

##  Feidhmiúlacht chun tiomána

Is cion é tiomáint go poiblí má tá a fhios agat go bhfuil tú mífheidhmiúil de
réir míochaine chun é sin a dhéanamh. Caithfidh tiománaithe atá 70 bliain
d'aois nó níos sine (nó 70 bliain d'aois le linn saolré a gceadúnais), agus
tiománaithe a bhfuil [ riochtaí leighis áirithe ](https://www.ndls.ie/medical-
reports.html#specified-diseases-and-disabilities-which-need-to-be-reported-on-
application-for-or-renewal-of-a-driver-licence) orthu, deimhniú feidhmiúlachta
tiomána a bheith acu, iad sínithe ag a ndochtúir teaghlaigh. I gcásanna
áirithe, is féidir le dochtúir teaghlaigh a chinneadh nach bhfuil tú in ann
tiomáint, nó féadfaidh an NDLS a chinneadh nach bhfuil tú in ann tiomáint. Más
amhlaidh atá, diúltófar ceadúnas duit. Is féidir leat achomharc a dhéanamh ar
an gcinneadh seo ..

Is féidir leat tuilleadh eolais a fháil ón [ Údarás um Shábháilteacht ar
Bhóithre (pdf)
](https://www.rsa.ie/Documents/Licensed%20Drivers/Medical_Issues/Sl%C3%A1inte_agus_Tiom%C3%A1int_Medical_Fitness_to_Drive_Guidelines.pdf)
.

##  Cionta eile

Is féidir leat tuilleadh a léamh inár ndoiciméid ar:

  * Cionta tiomána faoi thionchar alcóil 
  * [ Pointí pionóis i leith cionta tiomána ](/ga/travel-and-recreation/motoring/driving-offences/penalty-points-for-driving-offences/)
  * [ Timpistí bóthair (cur síos ar an méid a gcaithfidh tú a dhéanamh de réir an dlí) ](/ga/travel-and-recreation/motoring/motor-accidents/)
  * Luasteorainneacha náisiúnta 
  * [ Criosanna sábhála agus an dlí ](/ga/travel-and-recreation/roads-and-safety/seatbelts-when-motoring-in-ireland/)
  * [ Táillí páirceála, fíneálacha agus clampáil feithiclí ](/ga/travel-and-recreation/traffic-and-parking/parking-fines-and-vehicle-clamping/)

Is féidir leat liosta a léamh maidir le [ cionta eile ar a ngearrtar pointí
pionóis
](https://www.rsa.ie/Documents/Licensed%20Drivers/Penalty%20Point%20offences%20as%20of%2026%20October%202018%20\(00000002\).pdf)
, nó [ cionta nach ngearrtar ach muirear seasta orthu
](https://www.rsa.ie/Documents/Licensed%20Drivers/Fixed%20Charge%20Offences%20Only%20as%20at%20April%202018.pdf)
ar láithreán gréasáin an Údaráis um Shábháilteacht ar Bhóithre.

##  An féidir liom achomharc a dhéanamh in aghaidh pionós tiomána?

Braitheann an chaoi a ndéanann tú achomharc i gcoinne cinneadh pionós a
ghearradh ort as cion mótair ar an gcineál pionóis a fuair tú.

###  Pointí pionóis agus fógraí muirir sheasta

Má eisíodh fógra muirir sheasta duit (le pointí pionóis nó gan phointí) is
féidir leat iarratas a dhéanamh chuig na Gardaí chun an muirear a chur ar
ceal. Ní mór duit a léiriú go bhfuil cúiseanna maithe nóis imeachta nó
cúiseanna eisceachtúla ann chun an muirear a chealú. Is féidir leat tuilleadh
eolais a fháil ar achomhairc in aghaidh pointí pionóis agus fógraí muirir
sheasta inár ndoiciméad [ Pointí pionóis i gcomhair cionta tiomána
](/ga/travel-and-recreation/motoring/driving-offences/penalty-points-for-
driving-offences/)

###  Ciontú cúirte a achomharc

Má roghnaíonn tú gan fógra muirir sheasta a íoc laistigh de 56 lá, eisítear
toghairm duit le bheith i láthair na Cúirte Dúiche. Tá roinnt cionta mótair
nach féidir ach iad a ionchúiseamh sa chúirt (mar shampla, tiomáint gan
árachas agus tiomáint chontúirteach). Éistear leis na cionta mótair
tromchúiseacha sa Chúirt Chuarda, mar shampla tiomáint chontúirteach a bhfuil
bás mar thoradh air.

Má chiontaítear tú i gcion mótair sa Chúirt Dúiche, is féidir leat an cinneadh
a achomharc chuig an gCúirt Chuarda. Áirítear leis seo achomharc a dhéanamh i
gcoinne cinneadh na Cúirte Dúiche tú a dhícháiliú ón tiomáint. Ba chóir duit
comhairle dlí a fháil má tá achomharc á bheartú agat. Is féidir leat comhairle
dlí saor in aisce a fháil ó [ Ionaid Comhairle Dlí Saor in Aisce (FLAC).
](https://www.flac.ie/help/centres/)

Ní mór duit achomharc a chur isteach laistigh de 14 lá ón gciontú. Más mian
leat ionadaíocht a dhéanamh ar do shon féin, is féidir leat cabhair a lorg ó
chléireach na cúirte i do Chúirt Dúiche áitiúil maidir leis na foirmeacha is
gá duit a chomhlánú. Nó is féidir le dlíodóir cabhrú leat.

##  Dícháiliú a bhaint

Má tá tú dícháilithe ó thiomáint, is féidir leat iarratas a dhéanamh chun do
cheadúnas tiomána a fháil ar ais. Déanann tú an t-iarratas chuig an gCúirt
Dúiche ina ndearnadh an t-ordú dícháilithe. Cosnaíonn iarratas €55. Ní mór
níos mó ná leathbhealach do thréimhse dícháilithe a bheith caite sula mbeidh
tú in ann iarratas a dhéanamh.

Ní thabharfar do cheadúnas tiomána ar ais más rud é:

  * Go bhfuil tréimhse dhícháilithe 2 bhliain nó níos lú i gceist 
  * Gur tugadh dícháiliú eile duit le 10 mbliana anuas 

Is féidir leis an gcúirt an tréimhse dhícháilithe a laghdú go dhá thrian na
tréimhse bunaidh dícháilithe nó go 2 bhliain, cibé acu is mó.

Is féidir leat tuilleadh eolais agus na foirmeacha a theastaíonn a fháil ó
chléireach na Cúirte Dúiche.

##  Ceisteanna eile maidir le cionta tiomána

###  Cad a tharlaíonn má dhéanaim cion tiomána thar lear?

Ní aistrítear pointí pionóis agus formhuinithe ar cheadúnais tiomána a
fhaightear i dtíortha eile (lena n-áirítear ballstáit an AE / LEE) idir stáit.

Ciallaíonn sé seo nach n-aistreofar na pointí pionóis nó na formhuinithe chuig
ceadúnas tiomána Éireannach má fuair tú na pointí pionóis thar lear nó má tá
formhuinithe agat ar do cheadúnas tiomána sula dtagann tú go hÉirinn.

Más rud é, áfach, go raibh tú dícháilithe ó thiomáint i dtír eile agus má
gearradh é é seo **sa bhreis ar phianbhreith phríosúnachta** i leith cionta
tiomána, b'fhéidir nach mbeidh tú in ann [ do cheadúnas tiomána coigríche
iomlán a mhalartú ](/ga/travel-and-recreation/motoring/driver-
licensing/exchanging-foreign-driving-permit/) ar cheadúnas tiomána iomlán
anseo in Éirinn.

Ní hionann an cás idir Éirinn agus an Ríocht Aontaithe (Tuaisceart Éireann san
áireamh) i gcás [ dícháiliú tiomána i leith cionta sonraithe
](https://www.rsa.ie/en/RSA/Licensed-Drivers/Driving-licence/Mutual-
recognition-of-Driver-Disqualifications/) . Déantar foráil dó seo le [ hAlt 40
den Acht um Thrácht ar Bhóithre 2016,
](http://www.irishstatutebook.ie/eli/2016/act/21/section/40/enacted/en/html#sec40)
a tháinig i bhfeidhm ón 1 Lúnasa 2017.

Faoin gcomhaontú seo idir Éirinn agus an Ríocht Aontaithe, má tá ceadúnas
Éireannach agat agus má tá tú dícháilithe ó thiomáint mar gheall ar chion
tromchúiseach sa Ríocht Aontaithe, d'fhéadfá a bheith dícháilithe ó thiomáint
in Éirinn freisin. Is féidir leis an gCúirt Dúiche ordú a dhéanamh tú a
dhícháiliú ó bheith ag tiomáint in Éirinn as an gcion a rinneadh sa Ríocht
Aontaithe. Tá na rialacha céanna i bhfeidhm má tá tú ag tiomáint in Éirinn ar
cheadúnas RA, cé gur féidir le húdaráis na RA tú a dhícháiliú gan caingean
chúirte ar leithligh a dhéanamh.

###  Cad a tharlóidh má táim ag tiomáint ar cheadúnas eachtrach in Éirinn?

Oibríonn pointí pionóis agus pionóis eile ar an gcaoi chéanna má tá tú ag
tiomáint ar cheadúnas tiomána eachtrach. Féach ar ár ndoiciméad maidir le
pointí pionóis i gcomhair cionta tiomána le haghaidh tuilleadh eolais.

Má tá tú ag tiomáint in Éirinn ar cheadúnas RA agus má tá tú dícháilithe ó
bheith ag tiomáint in Éirinn, is féidir go mbeidh tú dícháilithe ó thiomáint
sa Ríocht Aontaithe freisin. Féach 'Cad a tharlaíonn má dhéanaim cion tiomána
thar lear?' thuas le haghaidh tuilleadh eolais.

###  An féidir liom cóip de mo thaifead ceadúnais tiomána a fháil?

Is féidir leat cóip de do thaifead ceadúnais tiomána a fháil ón [ tSeirbhís
Náisiúnta um Cheadúnais Tiomána (NDLS) ](https://www.ndls.ie/medical-
reports.html) . Féach 'Teagmhálacha úsáideacha' thíos chun a gcuid sonraí a
fháil.

##  Teagmhálacha úsáideacha

Tá faisnéis teagmhála do Chúirt Dúiche áitiúla chomh maith le faisnéis
teagmhála do Chúirte Cuarda áitiúla ar fáil ag tús an uile eolaí gutháin
phoiblí.

Tá faisnéis teagmhála do Chúirt Dúiche áitiúla chomh maith le faisnéis
teagmhála do Chúirte Cuarda áitiúla ar fáil ag tús an uile eolaí gutháin
phoiblí. agus ar láithreán gréasáin na Seirbhíse Cúirteanna.

_**Dáta an Leasaithe Deireanaigh:** 4 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/motoring/driving-offences/driving-
offences/?utm_source=sharebutton_facebook) [
](https://twitter.com/intent/tweet/?text=Cionta%20T%C3%ADom%C3%A1na&url=https://www.citizensinformation.ie/ga/travel-
and-recreation/motoring/driving-offences/driving-
offences/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/motoring/driving-offences/driving-
offences/?utm_source=sharebutton_whatsapp) [
](mailto:?subject=Cionta%20T%C3%ADom%C3%A1na&body=https://www.citizensinformation.ie/ga/travel-
and-recreation/motoring/driving-offences/driving-
offences/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cionta maidir le tiomáint faoi thionchar alcóil_ ](/ga/travel-and-recreation/motoring/driving-offences/drink-driving-offences-in-ireland/)

Cion an-tromchúiseach is ea an tiomáint ar meisce. Faigh amach faoin dlí
maidir le tiomáint ar meisce, lena n-áirítear an tástáil randamach anála,
cumhachtaí an Gharda Síochána agus nósanna imeachta má ghabhtar tú.

  * [ _Pointí pionóis i gcomhair cionta tiomána_ ](/ga/travel-and-recreation/motoring/driving-offences/penalty-points-for-driving-offences/)

Tugadh pointí pionóis i gcomhair cionta tiomána isteach in 2001. Conas a
oibríonn córas na bpointí pionóis? Cad iad na cionta a dtéann pointí pionóis
leo, agus cé chomh fada a fhanann pointí ar do cheadúnas? Faigh amach anseo.

  * [ _Comhlimistéar Taistil idir Éire agus an Ríocht_ ](/ga/government-in-ireland/ireland-and-the-uk/common-travel-area-between-ireland-and-the-uk/)

Pléann an cháipéis seo an Comhlimistéar Taistil idir Éire agus an Ríocht
Aontaithe. Ní bhaineann aon reactaíocht sainiúil leis

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

