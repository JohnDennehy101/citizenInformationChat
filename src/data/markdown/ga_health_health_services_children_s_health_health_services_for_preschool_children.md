English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Sláinte Leanaí ](/ga/health/health-
services/children-s-health/) > Seirbhísí sláinte do leanaí réamhscoile

#  Seirbhísí sláinte do leanaí réamhscoile

  * Eolas 
  * Rialacha 
  * Conas iarratas a dhéanamh 

##  Eolas

Cuireann [ Feidhmeannacht na Seirbhíse Sláinte ](/ga/health/health-
system/health-service-executive/) (FSS) seirbhís scagthástála sláinte ar fáil
do leanaí réamhscoile atá saor in aisce. D’fhéadfaí an tseirbhís seo a chur ar
fáil ag ionaid sláinte.

##  Rialacha

Cuireann [ altraí sláinte poiblí ](/ga/health/health-services/care-in-your-
community/public-health-nurses/) agus Dochtúirí Oifigiúla Ceantair arna
bhfostú ag FSS seirbhísí ar fáil do leanaí réamhscoile. Glacann gach altra
sláinte poiblí le hatreorú díreach ó thuismitheoirí.

Cuirtear altraí sláinte phoiblí ar an eolas faoi gach breith ina gceantar \-
tríd an ospidéal inar tharla an bhreith, nó tríd an mbean chabhrach a bhí i
láthair do bhreith sa bhaile. Tar éis na breithe, tabharfaidh an t-altra
sláinte poiblí cuairt ort agus ar do leanbh sa bhaile, go hiondúil taobh
istigh de 72 uair an chloig ón am a scaoiltear amach as an ospidéal tú.

Cuireann altraí sláinte poiblí comhairle ar thuismitheoirí maidir le forbairt
shainiúil agus sláinte ghinearálta agus déanann siad monatóireacht ar
fhorbairt an linbh.

Cuireann an Dochtúir Oifigiúil Ceantair scrúdú forbartha ar fáil do gach
leanbh nuair a bhíonn siad thart ar 9 mí d’aois, le coinne, san ionad sláinte
áitiúil. Clúdaíonn an scrúdú seo gach gné d’fhorbairt an linbh, lena
n-áirítear éisteacht, amharc, forbairt teanga, forbairt fisiciúil, srl, agus
cuirtear ar fáil é beag beann ar ioncam an teaghlaigh.

Féadfar cóireáil saor in aisce a dhéanamh maidir le haon fhadhbanna a
aithnítear sa scrúdú seo i ranna othar seachtrach ospidéil agus tá aon
chóireáil ina dhiaidh sin saor in aisce mar othar poiblí.

##  Conas iarratas a dhéanamh

Go hiondúil, ní gá iarratas a dhéanamh ar mheasúnú forbartha dod’ leanbh ag 9
mí os rud é go seolann d’ [ Oifig Sláinte Áitiúil
](http://www.hse.ie/eng/services/list/1/LHO/) na coinní amach. Cuireann
formhór na nOifigí Sláinte Áitiúla clinicí coinne altra sláinte poiblí agus
dochtúra breise ar fáil do thuismitheoirí a bhfuil imní orthu maidir le
forbairt a linbh.

_**Dáta an Leasaithe Deireanaigh:** 5 Nollaig 2016 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/children-s-health/health-services-for-preschool-
children/?utm_source=sharebutton_facebook) [
](https://twitter.com/intent/tweet/?text=Seirbh%C3%ADs%C3%AD%20sl%C3%A1inte%20do%20leana%C3%AD%20r%C3%A9amhscoile&url=https://www.citizensinformation.ie/ga/health/health-
services/children-s-health/health-services-for-preschool-
children/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/children-s-health/health-services-for-preschool-
children/?utm_source=sharebutton_whatsapp) [
](mailto:?subject=Seirbh%C3%ADs%C3%AD%20sl%C3%A1inte%20do%20leana%C3%AD%20r%C3%A9amhscoile&body=https://www.citizensinformation.ie/ga/health/health-
services/children-s-health/health-services-for-preschool-
children/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Seirbhísí Sláinte Leanaí_ ](/ga/health/health-services/children-s-health/child-health-services/)

Mínitear sa cháipéis seo faoi na seirbhísí sláinte ginearálta agus sonracha a
bhfuil páistí ina dteideal.

  * [ _Seirbhísí meabhairshláinte do leanaí agus do dhaoine óga in Éirinn_ ](/ga/birth-family-relationships/services-and-supports-for-children/mental-health-services-children-young-people/)

Faigh amach cad iad na seirbhísí atá ar fáil agus conas teacht orthu.

  * [ _Iompar scoile do ghasúir le riachtanais speisialta_ ](/ga/education/special-education-needs/school-transport-for-children-with-special-needs/)

Is féidir le gasúir atá ar an rolla i Scoileanna Speisialta Stáit nó i
Ranganna Speisialta i mBunscoileanna Stáit bheith i dteideal iompar saor in
aisce a fháil idir an baile agus an scoil.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

