English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Teach a
fháil ar chíos ](/ga/housing/renting-a-home/) > [ Cabhrú le cíos
](/ga/housing/renting-a-home/help-with-renting/) > Saincheisteanna cánach do
thionóntaí

#  Saincheisteanna cánach do thionóntaí

  * Creidmheas Cánach Cíosa 
  * Tiarnaí talún a chónaíonn thar lear 
  * Cá ndéanfaidh mé iarratas? 

##  Creidmheas Cánach Cíosa

Tugadh [ Creidmheas Cánach Cíosa
](https://www.citizensinformation.ie/en/money_and_tax/tax/housing_taxes_and_reliefs/rent_tax_credit.en.html)
nua isteach i mí na Nollag 2022 do dhaoine a íocann as cóiríocht
phríobháideach ar cíos. Is é an creidmheas cánach 20% den chíos a d’íoc tú i
mbliain, a mhéid le €500 an duine, nó a €1,000, más lánúin sibh ar a ndéantar
comh-mheasúnú le haghaidh cánach.

Tá an creidmheas ar fáil do chíos a d’íoc tú as:

  * D’áit chónaithe 
  * An dara háit chónaithe a úsáideann tú chun páirt a ghlacadh i do chuid oibre nó i gcúrsa faofa 
  * Réadmhaoin a úsáideann do leanbh chun gur féidir leo páirt a ghlacadh i gcúrsa faofa. Ní bhaineann seo ach má tá do leanbh faoi 23 bliain d’aois ag tús a gcéad bhliana. 

Caithfidh do thionóntacht a bheith cláraithe leis [ an mBord um Thionóntachtaí
Cónaithe
](https://www.citizensinformation.ie/en/housing/renting_a_home/private_residential_tenancies_board.en.html)
leis an gcreidmheas a éileamh, murach go bhfuil [ socrú ceadúnais
](https://www.rtb.ie/register-a-tenancy/is-your-property-exempt-from-
registration-1) agat. Mar shampla, má tá seomra ar cíos agat in áit chónaithe
a roinneann tú leis an úinéir, tá comhaontú ceadúnais agat agus ní gá é seo a
bheith cláraithe leis an BTC.

Níl an creidmheas ar fáil má tá tacaíocht tithíochta á fáil agat, cosúil leis
[ an Íocaíocht Cúnaimh Tithíochta
](https://www.citizensinformation.ie/en/housing/renting_a_home/housing_assistance_payment.en.html)
nó [ Forlíonadh Cíosa
](https://www.citizensinformation.ie/en/social_welfare/social_welfare_payments/supplementary_welfare_schemes/rent_supplement.en.html)
.

Beidh an creidmheas ar fáil ó 2022 go 2025. Is féidir leat an creidmheas
cánach a éileamh d’íocaíochtaí cíosa a rinne tú in 2022 trí thuairisceán
cánach a dhéanamh don bhliain 2022. Is féidir leat an creidmheas cánach a
éileamh i rith na bliana do bhlianta eile.

Tá eolas breise ar fáil faoin gcreidmheas seo ar ár leathanach [ Creidmheas
Cánach Cíosa
](https://www.citizensinformation.ie/en/money_and_tax/tax/housing_taxes_and_reliefs/rent_tax_credit.en.html)
.

##  Tiarnaí talún a chónaíonn thar lear

Má chónaíonn do thiarna talún lasmuigh d’Éirinn agus má íocann tú do chíos trí
ghníomhaire bailiúcháin, ní gá duit cáin a asbhaint ón gcíos. Duine atá i
ngníomhaire bailiúcháin a dhéanfaidh tuairisceáin chánach bhliantúla don
tiarna talún neamhchónaithe agus a chuirfidh aon cháin atá le híoc leis na
Coimisinéirí Ioncaim i gcuntas.

Is féidir le duine ar a bhfuil aithne ag an tiarna talún, cosúil le cara nó
duine muinteartha a bheith i ngníomhaire bailiúcháin, ach is minic gur gairmí
iad, cosúil le gníomhaire ligin nó cuntasóir. Caithfidh gníomhaire bailiúcháin
an tiarna talún an cháin a chur i gcuntas i dtuairisceán cánach bliantúil.

Má íocann tú an cíos go díreach leis an tiarna talún, áfach, (isteach ina
gcuntas bainc, cibé acu in Éirinn nó thar lear san áireamh), caithfidh tú cáin
ar an ráta caighdeánach (20%) a asbhaint ón ollmhéid a íocann tú. **Ní hionann
an asbhaint** **seo** **agus** **d’fhaoiseamh** **cánach - cáin í atá**
**iníoctha leis na** **Coimisinéirí** **Ioncaim ó ioncam do thiarna**
**talún.**

Mar shampla, cónaíonn do thiarna talún sa Ghearmáin agus íocann tú ollchíos
€1,000 sa mhí leo. Déan amach an méid cánach atá le hasbhaint ar dtús (€1,000
x 20% = €200). Anois asbhain an cháin atá le híoc ón ollchíos a íocann tú
(€1,000 - €200 = €800). Is é an glanchíos atá le híoc le do thiarna talún €800
sa mhí. Is é an méid atá le híoc leis na Coimisinéirí Ioncaim an €200 sa mhí a
d’asbhain tú ón ollchíos €1,000.

**An** **cháin** **a** **asbhaineadh** **ón** **gcíos a chur i** **gcuntas do
na** **Coimisinéirí** **Ioncaim**

Caithfidh tú an cháin a asbhaineann tú ón ollchíos a chur i gcuntas do na
Coimisinéirí Ioncaim. Má theipeann ort cáin a asbhaint ón gcíos a íocann tú go
díreach le tiarna talún a chónaíonn d’Éirinn, ciallóidh seo go mbeidh ort féin
(seachas an tiarna talún) aon cháin a íoc ba cheart a asbhaint.

**Má íocann** **tú** **cáin** **faoi** **ÍMAT** , is féidir leat é a chur i
gcuntas trí do chreidmheasanna cánach agus do Scoithphointe Ráta
Chaighdeánaigh a laghdú. Is féidir leat fógra a thabhairt d’Oifig áitiúil na
gCoimisinéirí Ioncaim agus iarraidh ort é seo a shocrú. De rogha air sin, is
féidir leat tuairisceán cánach a dhéanamh agus an méid a siarchoinníodh a íoc.
Is féidir leat seo a dhéanamh trí Ríomhfhoirm12 a líonadh atá ar fáil ar
Sheirbhís moChúrsaí na gCoimisinéirí Ioncaim, nó trí [ Fhoirm 12 (pdf)
](http://www.revenue.ie/en/tax/it/forms/form12.pdf) pháipéir a líonadh agus í
a sheoladh ar ais chuig na Coimisinéirí Ioncaim.

**Má íocann** **tú** **cáin** **faoi** **fhéinmheasúnú** , ba cheart duit na
sonraí faoi do chíos a chur san áireamh ar do thuairisceán bliantúil. Is
féidir leat seo a dhéanamh trí d’Fhoirm 11 a líonadh trí úsáid a bhaint as
Seirbhís moChúrsaí na gCoimisinéirí Ioncaim (ROS), nó trí [ Fhoirm 11 (pdf)
](http://www.revenue.ie/en/tax/it/forms/form11.pdf) pháipéir a líonadh agus í
a sheoladh ar ais chuig na Coimisinéirí Ioncaim. Eiseofar fógra measúnaithe
ansin duit, ar a dtaispeánfar an creidmheas laghdaithe.

Caithfidh tú [ Deimhniú Cánach Ioncaim a Asbhaineadh - Foirm R185 (pdf)
](http://www.revenue.ie/en/tax/it/forms/formr185.pdf) líonta a thabhairt do do
thiarna talún ag deireadh na bliana.

##  Cá ndéanfaidh mé iarratas?

[ Tá eolas teagmhála na gCoimisinéirí Ioncaim ar fáil anseo
](http://www.revenue.ie/en/contact/index.html) .

_**Dáta an Leasaithe Deireanaigh:** 5 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/housing/renting-
a-home/help-with-renting/tax-issues-for-
renters/?utm_source=sharebutton_facebook) [
](https://twitter.com/intent/tweet/?text=Saincheisteanna%20c%C3%A1nach%20do%20thion%C3%B3nta%C3%AD&url=https://www.citizensinformation.ie/ga/housing/renting-
a-home/help-with-renting/tax-issues-for-
renters/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/renting-
a-home/help-with-renting/tax-issues-for-
renters/?utm_source=sharebutton_whatsapp) [
](mailto:?subject=Saincheisteanna%20c%C3%A1nach%20do%20thion%C3%B3nta%C3%AD&body=https://www.citizensinformation.ie/ga/housing/renting-
a-home/help-with-renting/tax-issues-for-renters/?utm_source=sharebutton_email)
[ ](javascript:void\(0\))

###  Ábhar Gaolmhar

  * [ _Conas do cháin a athbhreithniú do cháiníocóirí ÍMAT_ ](/ga/money-and-tax/tax/income-tax/how-to-review-your-paye-tax/)

Conas a sheiceáil an bhfuil an méid ceart cánach íoctha agat agus cad atá le
déanamh má d’íoc tú an iomarca nó róbheag.

  * [ _Creidmheas cánach don chíos a íocadh_ ](/ga/money-and-tax/tax/housing-taxes-and-reliefs/rent-tax-credit/)

Féadfaidh tú creidmheas cánach ioncaim a éileamh ar chíos a íocadh. Faigh
amach conas cáiliú don chreidmheas agus iarratas a dhéanamh air.

  * [ _Cáin do dhaoine atá ós cionn 65_ ](/ga/money-and-tax/tax/income-tax-credits-and-reliefs/older-peoples-tax-credits-and-reliefs/)

Tá cur síos anseo ar na socruithe speisialta cánacha a bhaineann le daoine atá
65 agus ós a chionn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

