English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Seirbhísí agus tacaíocht do leanaí ](/ga/birth-
family-relationships/services-and-supports-for-children/) > Leanaí i gcúram

#  Leanaí i gcúram

  * Réamhrá 
  * Cúram deonach 
  * Orduithe cúraim 
  * Comhdhálacha um leas Teaghlaigh 
  * Daoine óga ag fágáil cúraim 
  * Tuilleadh eolais 

##  Réamhrá

Is é an [ tAcht um Chúram Leanaí 1991
](http://www.irishstatutebook.ie/1991/en/act/pub/0017/index.html) an
phríomhreachtaíocht chun beartas cúraim leanaí a rialú, rud a thug athruithe
ollmhóra isteach maidir le leanaí i gcúram. Ba é go dtí go raibh mórchuid an
Achta curtha i bhfeidhm sa bhliain 1995 a bhí beartas cúraim leanaí rialaithe
ag Acht na Leanaí 1908

###  Dualgas ar Ghníomhaireacht um Leanaí agus an Teaghlach

De réir an Achta um Chúram Leanaí, tá dualgas reachtúil ar  Tusla \- an
Ghníomhaireacht um Leanaí agus an Teaghlach  chun leas leanaí nach bhfuil
cúram ná cosaint leordhóthanach acu a chothú. Is é an sainmhíniú ar leanbh ná
duine atá faoi 18 mbliana d’aois nach bhfuil nó nach raibh pósta.

Agus a cuid dualgas reachtúla á ndéanamh aici ba chóir go dtabharfaidh Tusla
aird ar na pointí seo a leanas:

  * De ghnáth, is é chunleasa is fearr an linbh é/í a thógáil ina t(h)eaghlach féin 
  * Ag tabhairt airde ar chearta agus ar dhualgais na dtuismitheoirí, is é leas an linbh an chéadchomaoin agus an phríomhchomaoin, agus chomh mór agus is praiticiúil, ba chóir go gcuirfí mianta an linbh san áireamh. 

I measc rudaí eile tá ar Tusla:

  * Leanaí nach bhfuil cúram nó cosaint acu a aithint agus faisnéis ar leanaí ó gach foinse a bhaineann leis a chomhordú 
  * Seirbhísí um thacaíocht teaghlaigh a chur ar fáil le haidhm cuidiú le tuismitheoirí chun cúram a thabhairt dá gclann agus riachtanas don chlann sin a chur faoi chúram a sheachaint 
  * Tuarascáil bhliantúil a ullmhú ar leordhóthanacht seirbhísí cúraim leanaí agus tacaíochta teaghlaigh 

###  Chúram Leanaí Tionscadal Tuairiscithe faoin Dlí

Seoladh an Tionscadal Tuairiscithe an Dlí um Chúram Leanaí in 2013. Bunaíodh é
chun eolas a sholáthar don phobal maidir le himeachtaí um chúram leanaí sna
cúirteanna; chun taighde a dhéanamh; chun moltaí a thabhairt ar conas dul i
ngleic le ceisteanna maidir leis an gcóras cúram leanaí a thagann chun solais
tríd an taighde; agus chun muinín sa chóras cúram leanaí a chur chun cinn.

##  Cúram deonach

Má bhíonn riachtanas cúraim agus cosanta ag leanbh agus nár dhócha é a fháil,
ba chóir go gcuirfeadh Tusla faoi chúram é/í mar atá, mar shampla, i gcás
dílleachta nó linbh thréigthe.

I gcásanna eile nach bhfuil tuismitheoirí in ann aghaidh a thabhairt ar a
ndualgais de dheasca tinnis nó fadhbanna eile féadfaidh siad aontú lena gclann
a chur faoi chúram. Tugtar cúram deonach ar seo. Sna cásanna seo, cé go mbíonn
na leanaí faoi chúram Tusla tá uirthi mianta na dtuismitheoirí a chur san
áireamh maidir le soláthar an chúraim sin. Tá oibleagáid ar Tusla leas na
leanaí seo a chothú fad agus atá sé sin de dhíth.

##  Orduithe cúraim

Tá méid nósanna imeachta ann ar féidir le Tusla úsáid a bhaint astu agus í ag
plé le leanaí i mbaol nó leanaí a bhfuil riachtanas cúraim acu. Is féidir le
Tusla iarratas a chur isteach ar réimse cumhachtaí, agus cinntí ar chineál
cúraim agus ar fháil tuismitheoirí agus gaolta eile do na leanaí, san áireamh:

  * Ordú cúraim éigeandála – uasmhéid 8 lá faoi chúram 
  * Ordú eatramhach cúraim – uasmhéid 29 lá faoi chúram ach gur féidir an tréimhse a shíniú 
  * Ordú cúraim – le leanúint suas go haois 18 
  * Ordú maoirseachta – uasmhéid 12 lá ach gur féidir athnuachan 
  * Ordú eatramhach cúraim speisialta – uasmhéid 28 lá ach gur féidir an tréimhse a shíniú 
  * Ordú cúraim speisialta – uasmhéid 6 mhí ach gur féidir síniú 

De ghnáth, bíonn an leanbh curtha faoi chúram ag Tusla i gceist leis na
horduithe éagsúla. I gcás ordú maoirseachta, áfach, tugtar cuairt ar an leanbh
agus déanann Tusla monatóireacht air sa bhaile. Féach ‘Tuilleadh eolais’ thíos
faoi na horduithe éagsúla.

**Ionadaíocht ar leith don leanbh**

Ba chóir go ndéanfaidh an chúirt gach cinneadh ar bhonn gur fíorthábhachtach
leas an linbh. Leis an chomaoin seo a choinneáil i gcuimhne, is féidir leis an
gcúirt ordú go gceanglaítear an leanbh mar pháirtí do nósanna imeachta an
chúraim. Ciallaíonn seo go mbíonn ionadaíocht ar leith dlí as a n-íocann
Tusla. Mura mbíonn an leanbh ina pháirtí do na nósanna imeachta, is féidir
leis an chúirt caomhnóir ad litem a cheapadh chun labhairt ar son an linbh. Is
duine neamhspleách é caomhnóir atá ceaptha ag an gcúirt chun mianta agus leasa
an linbh a ionadú i nós imeachta sonraithe na cúirte.

##  Comhdhálacha um leas Teaghlaigh

D’fhoráil [ an tAcht um Leanaí 2001
](http://www.irishstatutebook.ie/2001/en/act/pub/0024/index.html) go socrófaí
comhdhálacha um leas teaghlaigh do leanaí i mbaol óna n-iompraíocht féin agus
cuireadh na forálacha i bhfeidhm i mí Iúil 2004. Meicníocht is ea an
chomhdháil um leas teaghlaigh le haghaidh idirghabháil luath agus féadfaidh
comhdháil a thionól i cásanna ina bhfuil:

  * Treoir tugtha do Tusla é a chomóradh ag [ Cúirt na Leanaí ](http://www.courts.ie/courts.ie/library3.nsf/pagecurrent/9FEE308102F3B50A80257FBC004C0472?opendocument&l=en) nó 
  * Tusla den bharúil go bhfuil cúram speisialta nó cosaint de dhíth ag leanbh nár dhócha a bheith ar fáil aige/aice mura ndéantar ordú cúraim speisialta 

Is é aidhm chomhdháil um leas teaghlaigh socrú an bhfuil cúram speisialta nó
cosaint de dhíth ag an leanbh, agus, más amhlaidh go bhfuil, moladh do Tusla
cur isteach ar ordú cúraim speisialta. Mura bhfuil, féadfaidh an chomhdháil
moltaí oiriúnacha a thabhairt do Tusla, agus, más gá, moladh chun cur isteach
ar ordú cúraim nó ar ordú maoirseachta. Ní mór do chinntí na comhdhála bheith
d’aon ghuth agus mura féidir comhaontú a bhaint amach, ní mór don Tusla an
cinneadh a dhéanamh.

Is féidir leis an leanbh, leis na tuismitheoirí nó le caomhnóirí; le caomhnóir
ad litem ar bith; le gaolta eile comhaontaithe ag an chomhordaitheoir i
ndiaidh dó dul i gcomhairle leis an leanbh agus na tuismitheoirí; le hoifigigh
Tusla; agus le duine ar bith eile a bhfuil ranníocaíocht dearfach aige de
bharr fhaisnéis an linbh nó an teaghlaigh nó de bharr saineolais ar leith
freastal ar an chomhdháil.

Nuair a fhaigheann Tusla moladh comhdhála, féadfaidh sí:

  * Cur isteach ar ordú cúraim speisialta nó 
  * Cur isteach ar ordú maoirseachta nó ar ordú cúraim nó 
  * Cuidiú oiriúnach nó seirbhís don leanbh nó dá t(h)eaghlach a chur ar fáil 

Tá pribhléid dlí ag comhdhálacha um leas an teaghlaigh – ciallaíonn seo nach
mbeidh faisnéis ar bith, ráiteas, nó admhálacha nochta ag a leithéid de
chomhdháil, inghlactha mar fhaisnéis i gcúirt dlí.

###  Leanaí i gcúram Tusla

Agus leanbh i gcúram Tusla, tá líon dóigheanna éagsúla inar féidir cúram a
chur ar fáil. Cíbe cúram atá roghnaithe, ní mór do Tusla fáil réasúnta a
thabhairt do thuismitheoirí nó do ghaolta eile ar an leanbh atá faoina chúram.

**Cúram altrama**

Fad agus is féidir cuireann Tusla an leanbh le tuismitheoirí altrama. Éilítear
i [ Rialacha an Achta um Chúram Leanaí (Leanaí a Fhágáil faoi Chúram Altrama)
1995 ](http://www.irishstatutebook.ie/1995/en/si/0260.html) go ndréachtófar
plean cúraim a leagan amach, i measc rudaí eile, an tacaíocht le cur ar fáil
don leanbh agus do na tuismitheoirí altrama agus fáil don leanbh i gcúram
altrama le tuismitheoirí nó le gaolta. Má tharlaíonn go bhfuil ganntanas
tuismitheoirí ann, áfach, is féidir go bhfágfar leanaí i gcúram cónaithe ina
áit.

**Cúram Cónaithe**

Is féidir le cúram cónaithe bheith in áras á reáchtáil ag Tusla, in ionad
cónaithe um leanaí atá cláraithe faoin Acht 1991, i scoil, nó in áit chónaithe
oiriúnach eile. Luíonn [ Rialacha an Achta um Chúram Leanaí (Leanaí a Fhágáil
faoi Chúram Altrama) 1995
](http://www.irishstatutebook.ie/1995/en/si/0259.html) na riachtanais chun
leanbh a fhágáil i gcúram cónaithe agus na caighdeáin do hionaid chónaithe atá
cláraithe le Tusla. Tá na hionaid faoi réir cigireachta ag an [ tÚdarás um
Fhaisnéis agus Cáilíocht Sláinte ](https://www.hiqa.ie/) .

**Aonaid Chúraim Speisialta**

Fágtar leanaí atá curtha faoi chúram faoi orduithe cúraim speisialta in aonaid
chúraim speisialta. Féadfaidh Tusla ionaid chúraim speisialta a chur ar fáil
agus a choinneáil nó socruithe a dhéanamh le comhlachta deonacha chun iad a
chur ar fáil agus a choinneáil. Tá gach ionad faoi réir fhaomhadh an Aire
Leanaí agus Gnóthaí Óige. Déanann an tAire rialacháin a phléann le mion-
oibriúcháin na n-ionad seo. Ní féidir leanaí atá ciontaithe le cóir a chur in
ionaid chúraim speisialta.

**Ag fágáil leanaí le gaolta**

Déanann na [ Rialacha an Achta um Chúram Leanaí (Leanaí a Fhágáil faoi Chúram
Altrama) 1995 ](http://www.irishstatutebook.ie/1995/en/si/0261.html) foráil do
ghaolta chun liúntas a fháil do chúram linbh atá fágtha leo ag Tusla. Leagann
na rialacháin amach comhshocraíochtaí an tsocrúcháin agus tá siad cosúil leis
na Rialacháin Chúraim Altrama go ginearálta.

##  Daoine óga ag fágáil cúraim

Féadfaidh Tusla cúnamh breise a sholáthar do dhaoine óga suas go dtí 21 bliana
d'aois a bhí i gcúram.

Faoi láthair, is féidir le Tusla cúnamh breise a thabhairt do dhaoine óga a
bhí i gcúram suas go 20 bliain d'aois. Cuimsíonn an cúnamh seo cóiríocht a
eagrú nó cabhair le cothabháil fad is a leanann an duine óg ar aghaidh ar
scoil nó ar choláiste. Is féidir é a fhadú go dtí go shroicheann an duine óg
23 bliain d'aois, má éascaíonn sé le cúrsa oideachasúil a chríochnú.

Ó 1 Meán Fómhair 2017, beidh sé de cheart [ ag daoine óga ag 18 mbliana
d'aois, atá ag fágáil cúraim, plean iarchúraim a fháil
](https://www.dcya.gov.ie/viewdoc.asp?DocID=4213) arna ullmhú ag Tusla.

Tá sé beartaithe go mbeidh ceart ar phlean iarchúraim ag daoine óga atá ag
fágáil cúraim agus é ullmhaithe ag Tusla i ndiaidh Mheán Fómhair 2017.
Aithneofar sa phlean seo riachtanais tacaíochta an duine óig, mar shampla
oideachas, oiliúint, tacaíocht airgeadais agus tacaíocht um líonra sóisialta.
Ní mór an plean iarchúraim seo a sholáthar roimh a fhágann an duine óg cúram.

Tá [ Pathways (pdf) ](https://www.focusireland.ie/wp-
content/uploads/2016/03/pathwaysfinal.pdf) , treoir iarchúraim do dhaoine óga
atá ag ullmhú chun cúram a fhágáil foilsithe ag Focus Ireland.

##  Tuilleadh eolais

###  Nósanna imeachtaí an chúraim  

Faoin Acht 1991 tá méid nósanna imeachta ann ar féidir le Tusla úsáid a bhaint
astu agus í ag plé le leanaí i mbaol nó a bhfuil riachtanas cúraim acu. Is
féidir le Tusla iarratas a chur isteach ar réimse cumhachtaí, agus cinntí ar
chineál cúraim, agus ar fháil tuismitheoirí agus gaolta eile do na leanaí, san
áireamh:

  * Orduithe cúraim éigeandála 
  * Orduithe cúraim 
  * Orduithe maoirseachta 

Cuireadh na horduithe seo in ionad na n-orduithe duine sláintiúla agus áite
sábháilte roimhe seo. [ Leasaigh an tAcht um Leanaí 2001
](http://www.irishstatutebook.ie/2001/en/act/pub/0024/index.html) an tAcht um
Chúram Leanaí 1991 chun caoi a thabhairt do chineál ordaithe eile – ordú
cúraim speisialta. Is é seo do chásanna ina bhfuil leanbh i mbaol óna
iompraíocht féin.

###  Orduithe cúraim éigeandála

Má bhíonn cúis inar dóigh leis na gardaí go bhfuil baol láithreach agus
dáiríre do shláinte nó leas linbh nach féidir fanacht go dtí go ndéantar ordú
cúraim éigeandála, tá an chumhacht acu dul isteach sa teach agus leanbh a
bhaint amach, le fórsa más gá, chuig áit shábháilte. Ní mór don leanbh bheith
tabhartha isteach i gcúram Tusla chomh luath agus is féidir. Féadfaidh Tusla
idir an leanbh a fhilleadh chuig na tuismitheoirí nó cur isteach ar an Chúirt
Dúiche d'ordú cúraim éigeandála. Mura mbíonn suí na cúirte ann taobh istigh de
trí lá, ní mór go n-eagrófaí suí speisialta.

Féadfaidh Tusla cur isteach ar ordú cúraim éigeandála do leanbh atá sa bhaile
go fóill nó do dhuine atá bainte amach ag na gardaí. Is féidir é sin a
dhéanamh gan é a fhógairt do na tuismitheoirí nó caomhnóirí an linbh. Déanfar
an t-ordú má cheapann an breitheamh go bhfuil baol láithreach agus dáiríre do
shláinte nó leas an linbh ar gá dó bheith curtha, nó fágtha i gcúram Tusla. Ní
mór don leanbh fanacht i gcúram Tusla go ceann 8 lá nó tréimhse níos gairide
má bhíonn sé sonraithe san ordú.

###  Orduithe Cúraim

Ní mór do Tusla cur isteach ar ordú cúraim nó ar ordú maoirseachta (féach
thíos) má bhíonn cúram agus cosaint de dhíth ag leanbh nár dhócha ar fáil
aige/aice mura ndéantar ordú cúraim speisialta. Féadfaidh breitheamh na Cúirte
Dúiche ordú eatramhach cúraim a dhéanamh agus é ag fanacht ar chinneadh ar
ordú chúraim iomláin. Ciallaíonn é seo go bhfágtar an leanbh i gcúram Tusla go
ceann 29 lá. Féadfar é a shíniú má chomhaontaíonn Tusla agus na tuismitheoirí.
Ní mór go dtabharfaí fógra ar ordú eatramhach cúraim do na
tuismitheoirí/caomhnóirí de ghnáth.

Féadfar ordú cúraim a dhéanamh nuair a bhíonn an chúirt sásta:

  * go raibh nó go bhfuil ionsaí á dhéanamh ar an leanbh, ainíde á tabhairt dó, faillí á déanamh i leanbh nó drochúsáid ghnéasach á tabhairt do leanbh, nó gur dócha go raibh nó go bhfuil dochar nó faillí déanta nó á dhéanamh ar shláinte, ar fhorbairt nó leas an linbh 
  * go mbíonn cúram agus cosaint de dhíth ag an leanbh nár dhócha ar fáil gan ordú cúraim 

Nuair a dhéantar ordú cúram fanann an leanbh i gcúram Tusla don mhéid ama atá
sonraithe san ordú nó go dtí 18 mbliana d'aois nuair nach leanbh é/í go fóill.
Tá cearta agus dualgais tuismitheora ag Tusla le linn an ama seo.

###  Orduithe maoirseachta

Tá ordú maoirseachta mar mhalairt ar thógáil leanaí isteach i gcúram Tusla.

Agus iarratas á cur isteach ar ordú cúraim is féidir leis an gcúirt socrú nach
bhfuil gá le hordú cúraim nó nach bhfuil sé oiriúnach, ach nach mór do Tusla
cuairt a thabhairt ar an leanbh go minic, agus féadfar ordú maoirseachta
dhéanamh. Is féidir é a dhéanamh in áit ordú cúraim nó le linn dóibh fanacht
ar chinneadh ar ordú cúraim. Nó, ina mhalairt dá chás, féadfaidh Tusla cur
isteach ar ordú maoirseachta in áit ordú cúraim don chúirt.

Tugann ordú maoirseachta údarás do Tusla le cuairt a thabhairt ar an leanbh
agus le monatóireacht ar shláinte agus ar leas an linbh a dhéanamh agus le
comhairle riachtanach a thabhairt do na tuismitheoirí. Bíonn an t-ordú i
bhfeidhm ar feadh suas le 12 mí ach gur féidir athnuachan a dhéanamh air.

###  Orduithe cúraim speisialta

Ní mór do Tusla cur isteach ar ordú cúraim speisialta nó ordú eatramhach
cúraim speisialta i gcásanna ina bhfuil cúram agus cosaint de dhíth ag leanbh
ach nár dhócha ar fáil gan a leithid d'ordú seo a dhéanamh. Ní mór do Tusla
comhdháil um leas teaghlaigh a thionól roimh chur isteach ar an ordú.

Féadfaidh an chúirt ordú cúraim speisialta a dhéanamh nuair a bhíonn sí sásta:

  * go bhfuil iompraíocht an linbh baolach dá s(h)láinte, dá s(h)ábháilteacht, dá f(h)orbairt nó dá leas agus 
  * go mbíonn cúram speisialta agus cosaint de dhíth ag an leanbh nár dhócha ar fáil gan a leithéid d’ordú cúraim 

Ciallaíonn ordú cúraim speisialta go bhfuil an leanbh tiomanta do chúram Tusla
fad agus bhíonn sé i bhfeidhm. Údaraíonn sé Tusla cúram, oideachas agus
cóireáil oiriúnach a chur ar fáil agus, chuige sin, chun an leanbh a
choinneáil in ionad cúraim speisialta. Beidh an t-ordú i bhfeidhm ar feadh
tréimhse idir 3 agus 6 mí agus féadfar é a shíniú.

Is féidir leis an gcúirt orduithe cúraim a athrú ar a tionscnamh féin nó ar
iarratas Tusla. Féadfaidh an chúirt ordú maoirseachta nó ordú cúraim a
dhéanamh maidir leis an leanbh más oiriúnach.

Féadfar orduithe eatramhacha cúraim speisialta a dhéanamh roimh gnáthordú
cúraim speisialta a chríochnú. Ciallóidh a leithid d’orduithe seo gur féidir
an leanbh a choinneáil in ionad cúraim speisialta go ceann suas go 28 lá.

_**Dáta an Leasaithe Deireanaigh:** 24 Meán Fómhair 2018 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/services-and-supports-for-children/children-in-
care/?utm_source=sharebutton_facebook) [
](https://twitter.com/intent/tweet/?text=Leana%C3%AD%20i%20gc%C3%BAram&url=https://www.citizensinformation.ie/ga/birth-
family-relationships/services-and-supports-for-children/children-in-
care/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/services-and-supports-for-children/children-in-
care/?utm_source=sharebutton_whatsapp) [
](mailto:?subject=Leana%C3%AD%20i%20gc%C3%BAram&body=https://www.citizensinformation.ie/ga/birth-
family-relationships/services-and-supports-for-children/children-in-
care/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Children and the care system_ ](/ga/birth-family-relationships/services-and-supports-for-children/children-and-the-care-system/)

Overview of the child care system in Ireland. What are the different types of
court orders?

  * [ _Roghanna i gCúram Réamhbhreithe (Roimh an mBreith)_ ](/ga/birth-family-relationships/before-your-baby-is-born/choices-in-antenatal-care/)

Imlíne ar na roghanna i gcúram réamhbhreithe, cónasctha, príobháideach, leath-
phríobháideach agus poiblí.

  * [ _Seirbhísí máithreachais agus leasa naíonán_ ](/ga/health/health-services/reproductive_health/maternity-and-infant-welfare-services/)

Cuireann an tseirbhís sláinte phobail seirbhísí máithreachais saor in aisce ar
fáil do mháithreacha agus do naíonáin suas go dtí 6 sheachtain tar éis a
mbreithe.

  * [ _Leanaí agus cearta in Éirinn_ ](/ga/birth-family-relationships/children-s-rights-and-policy/children-and-rights-in-ireland/)

Tugann an doiciméad seo eolas ar chearta an linbh i réimsí éagsúla lena
n-áirítear oideachas, fostaíocht, taisteal, áineas, sláinte agus caidrimh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

