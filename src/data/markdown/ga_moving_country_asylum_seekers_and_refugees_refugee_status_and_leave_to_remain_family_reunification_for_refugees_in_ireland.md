English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Dídeanaithe agus Lucht Iarrtha Tearmainn ](/ga/moving-country/asylum-
seekers-and-refugees/) > [ Stádas dídeanaí agus cead fanacht ](/ga/moving-
country/asylum-seekers-and-refugees/refugee-status-and-leave-to-remain/) >
Athaontú daoine le stádas dídeanaí nó cosaint choimhdí

#  Athaontú daoine le stádas dídeanaí nó cosaint choimhdí

  * Réamhrá 
  * Baill teaghlaigh 
  * Conas iarratas a dhéanamh ar athaontú teaghlaigh 
  * Cinntí agus na chéad chéimeanna eile 
  * Cá háit a ndéanfaidh mé iarratas 

##  Réamhrá

Má tá cosaint idirnáisiúnta agat (stádas dídeanaí nó cosaint choimhdeach) in
Éirinn, is féidir leat iarratas a dhéanamh don Aire Dlí, agus Cirt agus
Comhionannais chun cead a fháil ball dá dteaghlach teacht agus cónaí in
Éirinn. Leagann an tAcht um Chosaint Idirnáisiúnta 2015 amach do chearta chun
athaontú teaghlaigh.

Má tá stádas cónaithe eile agat, (mar shampla, cead fanachta) níl ceart agat
chun teaghlaigh a athaontú. Is féidir le do theaghlach iarratas a dhéanamh
chun dul isteach in Éirinn ach ní mór dóibh na critéir le haghaidh víosa chun
teaghlaigh a athaontú a shásamh, lena n-áirítear rialacha maidir leis an méid
ioncaim a chaithfidh tú a bheith agat chun tacú leo.

Is féidr cur isteach ar chead do bhall/bhaill teaghlaigh:

  * Chun teacht isteach agus cónaí sa Stát má tá siad ina gcónaí taobh amuigh den Stát 
  * Chun cónaí sa Stát má tá siad sa Stát cheana ar dháta d'iarratais 

##  Baill teaghlaigh

Níl athaontú teaghlaigh ar fáil ach do bhaill áirithe den teaghlach. Is tusa
“urraitheoir” an iarratais:

  * **Céile nó páirtnéir sibhialta** – caithfidh go raibh tú pósta nó sa pháirtnéireacht shibhialta nuair a rinne tú iarratas ar chosaint idirnáisiúnta 
  * **Tuismitheoir(í)** – ní bhaineann sé seo ach amháin má tá an t-urraitheoir faoi 18 agus nach bhfuil sé/sí pósta ar an dáta a dhéantar an t-iarratas ar athaontú teaghlaigh 
  * **Deartháireacha agus deirfiúracha** – ní bhaineann sé seo ach amháin má tá an t-urraitheoir faoi 18 mbliana d'aois agus nach bhfuil sé/sí pósta ar an dáta a dhéantar an t-iarratas ar athaontú teaghlaigh. Áirítear aon pháiste de do thuismitheoirí (mar shampla, do leathdheartháir). 
  * **Leanbh/leanaí** – caithfidh siad a bheith faoi 18 agus gan a bheith pósta ar an dáta a dhéantar an t-iarratas ar athaontú teaghlaigh 

###  Teorainn ama le haghaidh iarratais

Ní mór duit iarratas a dhéanamh laistigh de 12 mhí ó dháta do dhearbhú mar
dhídeanaí nó mar dhuine le cosaint choimhdeach, nó ón dáta ar tháinig tú go
hÉirinn mar dhídeanaí cláir.

##  Conas iarratas a dhéanamh ar athaontú teaghlaigh

Ní mór duit iarratas a dhéanamh i scríbhinn chuig an Rannóg Athaontaithe
Teaghlaigh de Sheachadadh Seirbhísí Inimirce - féach ‘Cá háit a ndéanfaidh mé
iarratas’ thíos. Scríobh litir a deir go bhfuil tú ag iarraidh iarratas a
dhéanamh ar athaontú teaghlaigh agus cuir san áireamh:

  * D'ainm, d'uimhir Aitheantais Duine (ó do Chead Cónaithe Éireann IRP nó litreacha ó ISD roimhe seo) agus do sheoladh. 
  * Ainm iomlán, dáta breithe, náisiúntacht agus seoladh gach ball den teaghlach ar mian leat iarratas a dhéanamh air. Ní mór duit a rá freisin cén caidreamh atá acu leat. 

Seolfaidh an ISD ceistneoir chugat ansin le comhlánú. Ní mór duit é seo a
chomhlánú laistigh de 28 lá agus é a sheoladh ar ais leis na doiciméid atá
liostaithe ar an gceistneoir.

##  Cinntí agus na chéad chéimeanna eile

Nuair a phróiseáiltear d’iarratas, seolfaidh ISD cinneadh chugat. Má
cheadaítear d’iarratas is féidir le do theaghlach socruithe a dhéanamh chun
dul isteach in Éirinn leat, nó (má tá siad in Éirinn cheana féin) is féidir
leo a gcead a chlárú agus Ceadúnas Cónaithe Éireannach a fháil.

Beidh faisnéis sa litir a thugann cead duit faoi cad atá le déanamh ina
dhiaidh sin. Mura bhfuil pas ag do bhall teaghlaigh agus mura bhfuil sé/sí in
ann ceann a fháil, b’fhéidir go mbeidh ort iarratas a dhéanamh ar dhoiciméad
taistil ar a shon. Beidh víosa ag teastáil uathu freisin chun teacht isteach
go hÉirinn más as tír a dteastaíonn víosa uathu.

Ní mór do do theaghlach teacht in éineacht leat roimh an dáta atá luaite ar an
litir cinneadh. Mura bhfuil siad leat faoin dáta sin, d’fhéadfaí d’iarratas a
tharraingt siar agus bheadh ort iarratas a dhéanamh arís

Tá áit chónaithe do theaghlaigh in Éirinn bunaithe ar do stádas cosanta
idirnáisiúnta. Má tharraingítear siar do stádas cosanta idirnáisiúnta nó mura
bhfuil cead agat cónaí in Éirinn a thuilleadh, féadfar cead do theaghlaigh a
tharraingt siar freisin.

###  Má dhiúltaítear d’iarratas

Is féidir leat achomharc a dhéanamh in aghaidh chinneadh diúltú d’iarratas trí
iarratas a dhéanamh ar athbhreithniú breithiúnach. Ba cheart duit comhairle
dlí a fháil.

##  Cá háit a ndéanfaidh mé iarratas

###  Rannóg Athaontaithe Teaglaigh

An Roinn Dlí agus Cirt

Seirbhís Eadóirseachta agus Inimirce na hÉireann  
13/14 Cé an Bhúrcaigh  
Baile Átha Cliath 2  
D02 XK70  
Éire

**Teil:** 018799695

**Láithreán Gréasáin:** [ https://www.irishimmigration.ie/family-
reunification-of-international-protection-holders/
](https://www.irishimmigration.ie/family-reunification-of-international-
protection-holders/)

_**Dáta an Leasaithe Deireanaigh:** 22 Iúil 2022 _

[
](https://facebook.com/sharer/sharer.php?u=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-remain/family-
reunification-for-refugees-in-ireland/?utm_source=sharebutton_facebook) [
](https://twitter.com/intent/tweet/?text=Athaont%C3%BA%20daoine%20le%20st%C3%A1das%20d%C3%ADdeana%C3%AD%20n%C3%B3%20cosaint%20choimhd%C3%AD&url=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-remain/family-
reunification-for-refugees-in-ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-remain/family-
reunification-for-refugees-in-ireland/?utm_source=sharebutton_whatsapp) [
](mailto:?subject=Athaont%C3%BA%20daoine%20le%20st%C3%A1das%20d%C3%ADdeana%C3%AD%20n%C3%B3%20cosaint%20choimhd%C3%AD&body=https://www.citizensinformation.ie/ga/moving-
country/asylum-seekers-and-refugees/refugee-status-and-leave-to-remain/family-
reunification-for-refugees-in-ireland/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Ag cur isteach ar chosaint idirnáisiúnta in Éirinn_ ](/ga/moving-country/asylum-seekers-and-refugees/the-asylum-process-in-ireland/applying-for-refugee-status-in-ireland/)

Rialachas agus modhanna déanta chun cur isteach ar chosaint idirnáisiúnta in
Éirinn.

  * [ _Cinntí a dhéanann an tAire Dlí agus Cirt agus Comhionnanais maidir le cosaint idirnáisiúnta_ ](/ga/moving-country/asylum-seekers-and-refugees/the-asylum-process-in-ireland/minister-for-justice/)

Cuireann an doiciméad seo síos ar ról an Aire Dlí, Cirt agus Comhionnanais i
mbronnadh na cosanta idirnáisiúnta (stádas teifigh nó cosaint thánaisteach)
agus na cearta dlíthiúla atá ag duine ar a mbronnadh cosaint idirnáisiúnta.

  * [ _Cead chun fanacht in Éirinn_ ](/ga/moving-country/asylum-seekers-and-refugees/refugee-status-and-leave-to-remain/permission-to-remain/)

Féadfar cead chun fanacht in Éirinn a thabhairt do dhaoine ar diúltaíodh
stádas dídeanaithe nó cosanta coimhdí a bhronnadh orthu. Tugadh cead fanachta
do roinnt tuismitheoirí de leanaí ar shaoránaigh Éireannacha iad chomh maith.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

