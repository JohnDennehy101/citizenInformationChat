English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Sláinte atáirgthe
](/ga/health/health-services/reproductive_health/) > Seirbhísí pleanála
teaghlaigh

#  Seirbhísí pleanála teaghlaigh

  * Cá féidir liom seirbhís ífrithghiniúnacha a fháil in Éirinn? 
  * An bhfuil frithghiniúint saor inaisce in Éirinn? 
  * An íocann mo chárta leighis as frithghiniúint? 
  * An féidir liom coiscíní saor inaisce a fháil in Éirinn? 
  * Cá féidir liom frithghiniúintéigeandála a fháil? 
  * Toircheas neamhphleanáilte 
  * Eolas áisiúil 

##  Cá féidir liom seirbhís ífrithghiniúnacha a fháil in Éirinn?

Is féidir leat frithghiniúint a fháil ó fhormhór mór na gcógaslann in Éirinn.
Beidh oideas ó DG ag teastáil ó fhormhór na frithghiniúna. Is féidir leat
coiscíní a cheannach gan oideas ó go leor ollmhargaí, siopaí nuachtán agus
stáisiúin pheitril. Ní theastaíonn oideas uait chun frithghiniúint éigeandála
a fháil.

Is féidir leat oidis a fháil do dhrugaí agus gléasanna frithghiniúnacha, anuas
ar chomhairle faoi fhrithghiniúint ó DGanna, eagraíochtaí deonacha agus
clinicí príobháideacha pleanála clainne. Is gnách go ngearrann clinicí
deonacha agus príobháideacha pleanála clainne táillí ach b’fhéidir go
ndéanfaidh siad iad a tharscaoileadh nó táillí níos ísle a ghearradh i
gcásanna áirithe.

Is ionann breithrialú nó frithghiniúint agus cógais, gléasanna, nó máinliacht
a úsáid le cosc a chur ar thoircheas. Is féidir leat léamh faoi na roghanna
agus seirbhísí éagsúla frithghiniúnacha ar láithreán gréasáin FSS,
sexualwellbeing.ie. Áirítear leis seo eolas ar fhrithghiniúint hormónach,
neamh-hormónach agus frithghiniúint fhadghníomhach iniompaithe (LARCs) anuas
ar fhrithghiniúint bhuan nó steiriliú, ar nós vaiseachtóime agus sú feadánach.

##  An bhfuil frithghiniúint saor inaisce in Éirinn?

Is féidir leat frithghiniúint saor in aisce a fháil sna cásanna seo a leanas:

  * Is bean nó duine thú a bhfuil broinn agat 
  * Tá tú idir 17 agus 25 bliain d’aois 
  * Tá cónaí in Éirinn ort 

Cén costais frithghiniúna atá saor in aisce do dhaoine idir 17 agus 25 bliain
d’aois?

  * Aon choinní DG faoi do roghanna frithghiniúna 
  * Oidis frithghiniúna ó do dhochtúir (ag cógaslanna rannpháirteacha) 
  * Frithghiniúint éigeandála (piolla na maidine dár gcionn) 
  * Frithghiniúint fhadghníomhach iniompaithe (LARCs) a fheistiú, a bhaint agus coinní seiceála dóibh 
  * Saghsanna eile frithghiniúna, cosúil le hinstealltaí frithghiniúnacha, ionchlannáin, córas ionútarach (IUS) léas sionútarach (IUD), an paiste rithghiniúnach agus fáinne frithghiniúnach 
  * Oidis do chomh-fhrithghiniúint ó bhéal (an piolla laethúil) 

Conas a fhaighim frithghiniúint saor in aisce má táim idir 17 agus 25 bliain
d’aois?

Ní theastaíonn cárta leighis uait.

Teastaíonn uait coinne a chur in áirithe le DG nó dochtúir chun plé a dhéanamh
ar d’fhrithghiniúint. Beidh an choinne seo saor in aisce. Iarrfaidh an DG ort
na rudaí seo a leanas a thabhairt:

  * Uimhir PSP 
  * Ainm 
  * Dáta breithe 
  * Seoladh 

Úsáidfidh do DG an t-eolas seo leis an gcógaslann a chur ar an eolas gan
táille a ghearradh ort do d’oideas frithghiniúna saor in aisce.

Is féidir níos mó a léamh faoin scéim frithghiniúna saor in aisce do mhná idir
17 agus 25 bliain d’aois.

##  An íocann mo chárta leighis as frithghiniúint?

Má tá cárta leighis agat, gheobhaidh tú drugaí saor in aisce frithghiniúnacha,
gléasanna saor in aisce agus seirbhísí DG saor in aisce, comhairle
fhrithghiniúnach san áireamh. Áirítear leis seo, chomh maith, frithghiniúint
éigeandála.

Beidh ort táille oidis a íoc as earraí a fhaigheann tú ó chógaslanna faoin
scéim cárta leighis.

**Mura bhfuil cárta leighis agat** , agus mura bhfuil tú idir 17 agus 25
bliain d’aois, beidh ort íoc as frithghiniúint agus seirbhísí
frithghiniúnacha. B’fhéidir go mbeidh tú in ann costas d’fhrithghiniúna a
laghdú tríd an Scéim Íocaíochta Drugaí. Mar shampla, an costas atá ar
fhrithghiniúnaigh fhadghníomhacha iniompaithe, cosúil leis an IUS (an corna
hormónach) nó an IUD (corna copair). B’fhéidir go mbeidh tú in ann faoiseamh
cánach ar chostais leighis a éileamh freisin.

##  An féidir liom coiscíní saor inaisce a fháil in Éirinn?

Má úsáideann tú coiscíní gach uair a bhíonn gnéas agat, laghdófar an baol duit
go dtiocfaidh Ionfhabhtú Gnéas-Tarchurtha (STI) ort.

Is féidir leat coiscíní saor in aisce a fháil ó:

  * Clinicí sláinte ghnéis nó GUM (míochaine úraiginitiúil) 
  * Ó roinnt eagraíochtaí neamhrialtasacha sláinte ghnéis 
  * Go leor coláistí tríú leibhéal 

Is féidir leat coiscíní a cheannach freisin gan oideas ó go leor ollmhargaí,
siopaí nuachtán agus cógaslann.

Níl coiscíní saor in aisce faoin scéim cárta leighis nó scéim frithghiniúna
saor in aisce.

**Má cheapann tú go mb’fhéidir go bhfuil ionfhabhtú gnéas-tarchurtha (STI)
ort, ba cheart go ndéanfaí tástáil ort.**

Is féidir le roinnt ionfhabhtuithe gnéas-tarchurtha bheith ina gcúis le
fadhbanna tromchúiseacha sláinte mura gcuirtear cóir orthu. Tá tástáil saor in
aisce d’ionfhabhtú gnéas-tarchurtha ar fáil sna hospidéil seo. Is féidir leat
tástáil saor in aisce ar ionfhabhtú gnéas-tarchurtha a ordú freisin a dhéantar
sa bhaile.

Is féidir leat eolas breise a léamh faoi Ionfhabhtuithe Gnéas-Tarchurtha
(STIanna).

##  Cá féidir liom frithghiniúintéigeandála a fháil?

Frithghiniúint chúltaca í frithghiniúint éigeandála. Is féidir leat úsáid a
bhaint as frithghiniúint éigeandála le stop a chur le toircheas
neamhphleanáilte i ndiaidh go raibh gnéas agat gan frithghiniúint a úsáid, nó
má theip ar do mhodh frithghiniúna (mar shampla, thit an coiscín díot nó níor
ghlac tú piolla ar lá áirithe).

Is féidir leat frithghiniúint éigeandála a úsáid ar feadh a fhaide le 5 lá i
ndiaidh go raibh gnéas gan chosaint agat, ach is éifeachtaí a bhíonn sé dá
luaithe a ghlacann tú é tar éis go raibh gnéas gan chosaint agat.

Is féidir leat saghsanna éagsúla d’fhrithghiniúint éigeandála a roghnú: An
piolla frithghiniúnach éigeandála agus an Corna Copair (ar a dtugtar an IUD
iarghnéis chomh maith).

**Is féidir leat táibléid frithghiniúna éigeandála (ar a dtugtar piolla na
maidine dar gcionn, amanna) a fháil thar an gcuntas i bhformhór na
gcógaslann** gan ort freastal ar dhochtúir chun oideas a fháil.

**Is féidir leat frithghiniúint éigeandála a fháil sna cásanna seo a leanas:**

  * Tá cárta leighis agat, nó 
  * Is bean nó duine thú a bhfuil broinn agat, atá idir 17 agus 25 bliain d’aois agus tá cónaí ort in Éirinn 

Is féidir leat léamh faoi fhrithghiniúint éigeandála ar láithreán gréasáin
FSS, sexualwellbeing.ie.

##  Toircheas neamhphleanáilte

Má bhíonn toircheas neamhphleanáilte agat agus má theastaíonn tacaíocht uait,
cuireann Feidhmeannacht na Seirbhíse Sláinte (FSS) seirbhísí
comhairleoireachta agus eolais saor in aisce rúnda ar fáil chun cabhrú leat
machnamh a dhéanamh ar do roghanna agus teacht ar na seirbhísí a theastaíonn
uait.

Líne ghutháin saor in aisce agus comhrá gréasáin é Mo Roghanna (My Options) a
sholáthraíonn eolas agus comhairleoireacht saor in aisce agus rúnda do dhaoine
a bhfuil toircheas neamhphleanáilte acu. Tá an tseirbhís chomhairleoireachta
agus eolais seo ar fáil duit freisin má tá do pháirtnéir thíos le toircheas
neamhphleanáilte. Féadfaidh tú tuilleadh a léamh faoi na seirbhísí seo ar ár
leathanach toircheas neamhphleanáilte.

Is féidir leat léamh faoi conas ginmhilleadh a fháil ar láithreán gréasáin
FSS.

Is féidir leat léamh faoi thacaíochtaí FSS má roghnaíonn tú chun leanúint ar
aghaidh le do thoircheas.

##  Eolas áisiúil

Cuireann FSS liosta de sheirbhísí eolais rúnda comhairleoireachta agus
frithghiniúna agus treoir maidir le frithghiniúint atá éasca le léamh (pdf) ar
fáil.

Is féidir leat eolas frithghiniúna a léamh i dteangacha éagsúla ar láithreán
gréasáin seo FSS.

_**Dáta an Leasaithe Deireanaigh:** 28 Meán Fómhair 2022 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/reproductive_health/contraception/?utm_source=sharebutton_facebook) [
](https://twitter.com/intent/tweet/?text=Seirbh%C3%ADs%C3%AD%20plean%C3%A1la%20teaghlaigh&url=https://www.citizensinformation.ie/ga/health/health-
services/reproductive_health/contraception/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/reproductive_health/contraception/?utm_source=sharebutton_whatsapp) [
](mailto:?subject=Seirbh%C3%ADs%C3%AD%20plean%C3%A1la%20teaghlaigh&body=https://www.citizensinformation.ie/ga/health/health-
services/reproductive_health/contraception/?utm_source=sharebutton_email) [
](javascript:void\(0\))

###  Ábhar Gaolmhar

  * [ _About Citizens Information_ ](/ga/about/temp/)

Citizensinformation.ie is an Irish eGovernment website developed by Citizens
Information Board. The site provides information on the social and civil
rights of everyone in Ireland.

  * [ _Ionaid Eolais don Óige_ ](/ga/birth-family-relationships/services-and-supports-for-children/youth-information-centres/)

Cuireann Ionaid Eolais don Óige eolas saor in aisce, faoi rún ar fáil do
dhaoine óga agus do dhaoine atá ag obair leis an óige.

  * [ _Do theaghlach breithe a lorg_ ](/ga/birth-family-relationships/adoption-and-fostering/tracing-your-birth-family/)

Tá cur síos sa cháipéis seo ar an mbealach le do theaghlach breithe a lorg más
uchtleanbh a bhí ionat nó má bhí tú ar altramacht ar feadh tréimhse fada.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

