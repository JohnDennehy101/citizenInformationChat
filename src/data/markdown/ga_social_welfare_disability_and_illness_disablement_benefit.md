English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Míchumas agus Tinneas ](/ga/social-welfare/disability-and-illness/) > Sochar
Míthreorach

#  Sochar Míthreorach

  * Eolas 
  * Rialacha 
  * Rátaí 
  * Conas iarratas a dhéanamh 
  * Cá háit a ndeánfaidh méiarratas? 

##  Eolas

Is íocaíocht faoin [ Scéim um Shochair Dhíobhálacha Ceirde ](/ga/social-
welfare/disability-and-illness/occupational-injuries-benefit-overview/) é
Sochar Míthreorach. Is féidir é a íoc leat má chailleann tú cunas fisiciúil nó
meabhrach de bharr timpiste a tharla agus tú ag obair, timpiste a tharla agus
tú ag dul go dtí nó abhaile ó obair nó de bharr galair a bhuail thú ag obair.
Íoctar é má mheastar go bhfuil míchumas 15% nó níos mó i ndiaidh an timpiste

Íoctar Sochar Míthreorach i bhfoirm pinsin in aghaidh na seachtaine, nó in
aghaidh na míosa má mheastar go bhfuil míchumas 20% nó níos mó i gceist.
Íoctar Sochar Míthreorach i bhfoirm cnapshuime, áfach, má mheastar go bhfuil
míchumas 20% nó níos lú i gceist. Beidh éagsúlacht ag baint le méid na
cnapshuime ag brath ar a mhíchumasaithe is atá tú agus cá fhad a bhfuiltear ag
súil go réasúnach go mbeidh tú míchumasaithe.

Má tá Pinsean Cróilíocht atá íoc leat, is féidir leat dul ag obair
(páirtaimseartha nó lánaimseartha). Má tá Sochar Míthreorach dhá íoc leat agus
muna bhfuil tú in ann dul ag obair, b'fhéidir go mbeadh Sochar Breoiteachta le
fáil agat bunaithe ar  do chuid ÁSPC.  Muna bhfuil tú i dteideal  Sochair
Breoiteachta  b'fhéidir go mbeadh Forlíonadh Éagumais ag dul duit.

###  Forlíonadh Éagumais

Seo íocaíocht bhreise a mhéadaíonn an Sochar Míthreorach do dhuine nuair a
ghlactar leis nach bhfuil sé/sí in ann dul i mbun oibre agus nach mbeidh
feasta de bharr timpiste/galair shaothair agus nuair nach bhfuil an duine i
dteideal aon íocaíochta leasa shóisialaigh, mar shampla Sochar Breoiteachta.
Íoctar liúntais bhreise ar son [ daoine fásta cleithiúnacha ](/ga/social-
welfare/irish-social-welfare-system/claiming-a-social-welfare-
payment/claiming-an-increase-in-your-social-welfare-payment-for-an-adult-
dependant/) nó  páistí cleithiúnacha atá cáilithe  .

###  Liúntas Freastail Leanúnaigh

Is féidir an liúntas seo a íoc go seachtainiúil mar ardú ar an tSochar
Míthreorach má tá tú chomh dona faoi mhíchumas agus go mbíonn duine éigin
(gaol nó duine eile) ag teastáil chun cuidiú leat agus aire phearsanta a
thabhairt duit go laethúil ar feadh tréimhse 6 mhí ar a laghad. Caithfidh
Sochar Míthreorach de 50% nó níos mó a bheith dhá íoc leis an duine. Bíonn
teidlíocht ar Liúntas Freastail Leanúnaigh bunaithe ar mholadh chomhairleoir
liachta na Roinne. Ní bhfaighidh tú an liúntas i rith aon tréimhse go mbíonn
tú in ospidéal nó in institiúid cosúil leis.

Má cheapann tú go bhfuil éagóir déanta mar gheall go bhfuil Sochar Míthreorach
diúltaithe duit, nó má tá tú míshásta le cinneadh a thóg Oifigeach Leasa
Shóisialaigh maidir lena bhfuil tú ina theideal, tá an rogha agat [ achomharc
a lorg maidir leis an gcinneadh seo
](../../irish_social_welfare_system_appeals.html)

###  Íocaíochtaí leasa shóisialaigh

Íocaíocht chúitimh is ea Sochar Míthreorach agus is féidir é a íoc amach ag an
am céanna leis an gcuid is mó d’íocaíochtaí leasa sóisialta lena n-áirítear
Sochar Cuardaitheora Poist, Liúntas Cuardaitheora Poist, Liúntas Míchumais, an
Pinsean Easláine, an Pinsean Stáit agus an Íocaíocht Teaghlaigh
Aontuismitheora. Ní mheastar é a bheith áirithe mar acmhainn le haghaidh an
mórchuid de scéimeanna a ndéantar tástáil acmhainne orthu seachas Liúntas
Leasa Forlíontach agus Íocaíocht do Theaghlaigh i bhFostaíocht.

##  Rialacha

Beidh tú cáilithe chun Sochar Mithreorach a fháil má tá tú tar éis cumais
fhisiciúla nó mheabhrach a chailliúint mar gheall ar:

  * Timpiste le linn do chuid oibre, 
  * Timpiste taistil ar bhealach díreach idir d'áit chónaithe agus d'áit oibre 
  * [ Galar forordaithe a thóg tú le linn do chuid oibre ](https://www.gov.ie/en/publication/040383-operational-guidelines-occupational-injuries-benefit-disablement-ben/) . 

###  Cailliúint chumais fisiciúil nó meabhrach

Déanann measúnóir leighis measúnú ar mhéid do mhíchumais. Cinneann an
measúnóir leighis méid do chaillteanais dáimhe mar thoradh ar do thimpiste nó
galar ceirde. Ciallaíonn "cailliúint chumais" do neamhábaltacht gnáth shaol a
chaitheamh, mar gheall gur chaill tú cuid nó iomlán d'éirim mheabhrach nó
fhisiciúil mar thoradh ar ghortú / ar ghalar saothair. Nuair atá measúnú á
dhéanamh ar chailliúint chumais, déantar comparáid idir an gcruth fisiciúil
agus meabhrach atá ort anois agus an cruth a bhí ort roimh an timpiste agus
freisin cé chomh sláintiúil agus atá tú le hais duine sláintiúil den aois agus
den ghnéas céanna leat féin.

Seo a leanas samplaí de mheasúnaithe:

Gortú  |  Éagumas   
---|---  
Cailliúint dhá lámh  |  100%   
Cailliúint súil amháin  |  40%   
Cailliúint ordóig  |  30%   
Cailliúint 2 mhéar ar lámh amháin  |  20%   
Cailliúint corrmhéarr  |  14%   
  
###  Ranníocaíochtaí ÁSPC

Chun a bheith ina theideal caithfidh tú a bheith i bhfostaíocht faoi árachas
ag ÁSPC in Aicmí A, B, D, J nó M.

(Faoin Scéim um Shochair Dhíobhálacha Ceirde níl Sochar Míthreorach ar fáil do
státseirbhísigh atá faoi árachas ÁSPC in Aicme B don chéad 26 seachtainí tar
éis dáta na timpiste. Sin é an cúis a bhfuil a dtuarastal á íoc ag an
bPríomhroinn le linn an tréimse 26 seachtaini. Ní íocfar Sochar Míthreorach
leo i ndiaidh na tréimhse seo ach ag leath an ráta agus bíonn an leath eile á
íoc ag an bPríomhroinn nó ag an eagraíocht stáit atá bainteach.)

###  Ag dearbhú díobhála ceirde

Ní gá i gcónaí go dtiocfadh tinneas/míchumas ar dhuine láithreach tar éis
timpiste/galair shaothair. Muna bhfuil tú éagumasaithe láithreach ach go
dteastaíonn uait a **bheith cinnte go mbeidh Sochar Míthreorach ar fáil duit
amach anseo** má tá gá leis, ba cheart duit do fhostóir a chur ar an eolas
faoin timpiste/faoin ngalar agus iarratas a dhéanamh ar dhearbhú gur
timpiste/galar saothair a bhí i gceist. Ba cheart é seo a dhéanamh gan mhoill.
Tá na foirmeacha dearbhaithe ar fáil ón Rannóg Sochair Díobhála, Roinn
Coimirce Sóisialaí - féach 'Cá háit a dhéanfaidh mé iarratas' thíos.

Má tharlaíonn an t-éagumas níos déanaí, ba cheart duit iarratas a chur
isteach, taobh istigh de 3 mhí ón am a dtugann tú faoi deara é.

###  Tréimhse na nÍocaíochta

Is féidir Pinsin Mhíthreorach a bheith bronnta ar bhonn sealadach nó ar feadh
do shaoil. Nuair a bhronntar an Pinsean Míthreorach ort ar feadh do shaoil,
beidh sé le híoc duit go dtí go bhfaigheann tú bás. Dámhachtain phearsanta is
í agus níl sí iníoctha le haon duine eile tar éis duit bás a fháil.

Íoctar dámhachtain shealadacha ar feadh tréimhse ama sainithe. Cuirfear an
tréimhse seo in iúl duit nuair a thugtar ar an eolas tú faoin dámhachtain.

##  Rátaí

###  Sochar Míthreorach 2024

Braitheann an íocaíocht a fhaigheann tú ar mhéid an éagumais atá i gceist agus
cuirfear scrúdú dochtúra ort chun é seo a mheas. Más measúnú atá níos lú ná
20% atá i gceist is iondúil go n-íoctar é seo ina chnapshuim (deolchaire).
Braithfidh méid na cnapshuime ar mhéid an éagumais atá i gceist agus cén
t-achar a cheaptar a leanfaidh an t-éagumas. Má tá measúnú de 20% nó níos mó i
gceist íocfar pinsean.

**Má tá do mhíthreoir 100%** , beidh d'uasráta pinsean pearsanta €263.

**Má tá do mhíthreoir idir 20% agus 90%,** beidh d'uasráta pinsean pearsanta
mar a leanas

**Leibhéal Míthreor** |  **Rata seachtainiúil**  
---|---  
-90%  |  €236.70   
-80%  |  €210.40   
-70%  |  €184.10   
-60%  |  €157.80   
-50%  |  €131.50   
-40%  |  €105.20   
-30%  |  €78.90   
-20%  |  €52.60   
  
**Éagumas suas go dtí 19%:**

Is féidir cnapshuim a bheith iníoctha, suas go huasmhéid €17,560.

###  Forlíonadh Éagumais

**Ráta seachtainiúil 2024**

**Aois** |  **Ráta seachtainiúil** |  **Méadú do duine fasta cáilithe** |  **Méadú do leanbh cáilithe**  
---|---|---|---  
Duine faoi 66  |  €232  |  €154  |  Leanbh faoi 12 blian d'aois  €46 (ráta iomlán), €23 (leath-ráta)  Leanbh 12 blian d'aois agus níos sine  €54 (ráta iomlán), €27 (leath-ráta)   
Duine 66 bliana d’aois agus níos sine  |  €251.30  |  €166.80   
  
###  Liúntas Freastail Leanúnaigh

Tá ráta seachtainiúil Liúntas Freastail Leanúnaigh €249 i 2024.

Níl sé íoctha amháin do dhaoine le míthreor os cionn 50%.

##  Conas iarratas a dhéanamh

**Muna bhfuil tú in ann dul i mbun oibre tar éis na timpiste/an ghalair,** ba
cheart duit ar dtús éileamh a dhéanamh ar [ Shochar Díobhála ](/ga/social-
welfare/disability-and-illness/injury-benefit/) , gur féidir a fháil ar feadh
suas le 26 seachtainí tar éis na timpiste nó an ama a thagann an galar ort.
Sula dtagann deireadh leis an íocaíocht ar Shochar Díobhála ba cheart duit
éileamh a dhéanamh ar Shochar Míthreorach mas rud é gur chaill tú cumas de
bharr do thimpiste nó do ghalair. Muna ndéanann tú éileamh in am d’fhéadfá
cuid den sochar a chailliúint. Ba cheart an t-éileamh a dhéanamh taobh istigh
de 3 mhí ón am a thagann deireadh leis an íocaíocht ar Shochar Díobhála.

**Muna bhfuil tú in ann dul i mbun oibre tar éis na timpiste/an ghalair,** ba
cheart duit éileamh a dhéanamh ar Shochar Míthreorach chomh luath agus is
féidir leat agus taobh istigh de 3 mhí ón am ar tharla an timpiste nó ón am ar
tháinig an galar ort. Déantar an íocaíocht ón gceathrú lá i ndiaidh na
míchumasaíochta a theacht ort. Muna ndéanann tú éileamh in am d’fhéadfá cuid
den sochar a chailliúint. Ba cheart an t-éileamh a dhéanamh taobh istigh de 3
mhí ón am ar tharla an timpiste nó ón am ar thosaigh an galar.

Chun d'iarratas a dhéanamh [ déan an fhoirm éilimh OB 21 a íoschóipeáil agus a
chomhlánú (pdf)
](https://assets.gov.ie/26917/32b82148f0864bf9a53f8fa59f770267.pdf) agus seol
é ar ais chuig an seoladh thíos.

##  Cá háit a ndeánfaidh méiarratas?

Ba chóir d’fhoirm iarratais chomhlánaithe a sheoladh chuig an Rannóg Sochar
Míthreorach thíos. Le haghaidh tuilleadh eolais maidir le Sochar Míthreorach,
déan teagmháil leis an [ Ionad Intreo ó d'Oifig Bhrainse Leasa Shóisialaigh
](https://www.gov.ie/en/directory/category/e1f4b5-intreo-offices/) nó leis an
Rannóg Sochar Míthreorach.

###  An Roinn Coimirce Sóisialaí

Oifig na Seirbhísí Leasa Shóisialaigh  
Tithe an Rialtais  
Bóthar Béal Átha na Lao  
An Longfort  
Éire

**Teil:** (043) 334 0000 or 0818 927 770

**Láithreán Gréasáin:** [ https://www.gov.ie/en/organisation/department-of-
social-protection/ ](https://www.gov.ie/en/organisation/department-of-social-
protection/)

Más mian leat do cheart ar shochar amach anseo a chosaint, déan iarratas ar
dhearbhú gur tionóisc nó galar ceirde a bhí ann chuig:

###  Rannóg Díobhálacha Ceirde

An Roinn Coimirce Sóisialaí  
Áras Mhic Dhiarmada  
Sráid an Stórais  
Baile Átha Cliath 1  
Éire

**Teil:** (01) 704 3300 or 0818 928 400

**R-phost:** [ illnessbenefit@welfare.ie ](mailto:illnessbenefit@welfare.ie)

_**Dáta an Leasaithe Deireanaigh:** 8 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/disability-and-illness/disablement-
benefit/?utm_source=sharebutton_facebook) [
](https://twitter.com/intent/tweet/?text=Sochar%20M%C3%ADthreorach&url=https://www.citizensinformation.ie/ga/social-
welfare/disability-and-illness/disablement-
benefit/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/disability-and-illness/disablement-
benefit/?utm_source=sharebutton_whatsapp) [
](mailto:?subject=Sochar%20M%C3%ADthreorach&body=https://www.citizensinformation.ie/ga/social-
welfare/disability-and-illness/disablement-
benefit/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Aisíocaíocht cánach má tá tú dífhostaithe nó as obair ar shaoire bhreoiteachta_ ](/ga/money-and-tax/tax/income-tax/tax-refund-when-unemployed-or-out-of-work-sick/)

Míniú faoi chonas aisíoc cánach a fháil má bhí tú ag obair agus má tá tú
dífhostaithe nó as obair mar gheall ar thinneas anois.

  * [ _Obair agus Sochar Cuardaitheora Poist_ ](/ga/social-welfare/social-welfare-payments-and-work/jobseekers-benefit-and-work/)

Tá cúinsí ann inar féidir leat a bheith ag obair agus Sochar Cuardaitheora
Poist a fháil. Déanann sé cur síos ar an mbealach is féidir le d'ioncam ó
obair agus ioncam fostaíochta do chéile/pháirtí tionchar a bheith acu ar do
ráta Sochair Cuardaitheora Poist.

  * [ _Sochar Cuardaitheora Poist agus obair ghearr-ama chórasach_ ](/ga/social-welfare/irish-social-welfare-system/case-studies-checklists/case-study-jobseekers-benefit-and-systematic-short-time-work/)

Is staidéar cáis é seo le taispeáint duit conas an méid ama a fhéadfaidh oibrí
gearr-ama córasach Sochar Cuardaitheora Poist a fháil.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

