English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Seirbhísí Sláinte do Dhaoine
Míchumasaithe ](/ga/health/health-services/health-services-for-people-with-
disabilities/) > Liúntas Leasa na nDall

#  Liúntas Leasa na nDall

  * Réamhrá 
  * Conas cáiliú le haghaidh Liúntas Leasa na nDall 
  * Conas iarratas a dhéanamh ar Liúntas Leasa na nDall 
  * Rátaí Liúntas Leasa na nDall 
  * Achomhairc ar Liúntas Leasa na nDall 
  * Tuilleadh eolais 

##  Réamhrá

Más duine dall nó duine lagamhairc tú, is féidir iarratas a dhéanamh ar
Liúntas Leasa na nDall. Is íocaíocht de réir tástála acmhainne í seo ó
Fheidhmeannacht na Seirbhíse Sláinte (FSS) do dhaoine atá 18 mbliana d’aois nó
níos sine atá dall nó faoi lagamharc.

##  Conas cáiliú le haghaidh Liúntas Leasa na nDall

D’fhéadfá cáiliú le haghaidh Liúntas Leasa na nDall má bhaineann aon cheann
díobh seo a leanas leat:

  * Tá Pinsean na nDall ón Roinn Coimirce Sóisialaí á fháil agat 
  * Tá deimhniú ar lagú amhairc agat ó oftailmeolaí agus tá íocaíocht chothabhála ioncaim á fáil agat ón Roinn Coimirce Sóisialaí, nó íocaíocht slándála sóisialaí den chineál céanna ó thír éigin eile. 
  * Tá ioncam agat faoi bhun ráta Phinsean na nDall agus ráta Liúntas Leasa na nDall (thíos) le chéile agus teastas um lagú amhairc ó mháinlia oftalmacha agat 

###  Do radharc

Beidh ceann amháin de na míreanna seo a leanas ag teastáil uait chun do
leibhéal radhairc a léiriú chun cáiliú do Liúntas Leasa na nDall:

  * Deimhniú Géire Amharc ó do mháinlia oftalmach, nó 
  * Litir ó [ Chomhairle Náisiúnta na hÉireann do na Daill ](http://www.ncbi.ie/) (NCBI) 

Chun cáiliú chun Liúntas Leas na nDall a fháil, ní mór “radharc na súl is
fearr a bheith cothrom le nó níos lú ná 6/60 sa tsúil is fearr nó, má tá raon
an radhairc teoranta, nach mbeadh an trastomhas is leithne ná uillinn níos mó
ná 20 céim”.

##  Conas iarratas a dhéanamh ar Liúntas Leasa na nDall

Comhlánaigh an [ fhoirm éilimh ar Liúntas Leasa na nDall (pdf)
](https://assets.hse.ie/media/documents/blind-welfare-allowance-form.pdf) agus
cuir isteach chuig [ d’Oifig Sláinte Áitiúil
](http://www.hse.ie/eng/services/list/1/LHO/) í, mar aon le fianaise ar
d’ioncam agus ceann ar bith díobh seo a leanas:

  * Sonraí maidir le Pinsean na nDall atá á fháil agat 
  * Deimhniú go bhfuil tú cláraithe le [ Comhairle Náisiúnta na nDall (NCBI) ](https://www.ncbi.ie/)
  * Deimhniú ó lagú amhairc ó Mháinlia Oftalmach / Radharc-lia 

Is féidir teastas breithe a chur isteach mura bhfuil Uimhir PSP (Uimhir
Phearsanta Seirbhíse Poiblí) agatsa nó ag duine muinteartha atá liostaithe ar
an bhfoirm.

###  Cúram cónaithe

Ní féidir Liúntas Leasa na nDall a fháil má tá tú i saoráid cúraim chónaithe
ar bhonn fadtéarmach. Mar sin féin, má tá tú i saoráid cúraim chónaithe thú,
féadfaidh tú do Liúntas Leasa na nDall a choinneáil ar feadh 8 seachtaine
leanúnacha ar a mhéad in aon tréimhse 12 mhí.

##  Rátaí Liúntas Leasa na nDall

Is é an ráta seachtainiúil do Liúntas Leasa na nDall ná:

  * €66.70 do dhuine singil 
  * €120 do lánúin atá dall (má cháilíonn an bheirt don liúntas) 
  * €4.40 breise do gach leanbh cleithiúnach 

##  Achomhairc ar Liúntas Leasa na nDall

Má cheapann tú gur diúltaíodh Liúntas Leasa na nDall duit go héagórach is
féidir an cinneadh a achomharc trí leas a bhaint as [ próiseas achomhairc FSS
](https://www.hse.ie/eng/about/who/appeals-service/appeals-process/national-
appeals-process.html) .

##  Tuilleadh eolais

Is féidir le [ Comhairle Náisiúnta na hÉireann do na Daill (NCBI)
](http://www.ncbi.ie/) a dheimhniú cibé an gcomhlíonann tú na critéir chun
clárú mar dhuine dall. Ní gá duit na critéir chlárúcháin seo a chomhlíonadh,
áfach, chun seirbhísí NCBI a úsáid.

###  Comhairle Náisiúnta na hÉireann do na Daill

Bóthar Whitworth  
Drom Conrach  
Baile Átha Cliath 9  
Éire

**Teil:** (01) 830 7033

**Lóghlao:** 1800 911 250

**Láithreán Gréasáin:** [ http://www.vi.ie/ ](http://www.vi.ie/)

**Téigh i dteagmháil linn:** [ https://vi.ie/about-us/contact-form/
](https://vi.ie/about-us/contact-form/)

_**Dáta an Leasaithe Deireanaigh:** 21 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/health-services-for-people-with-disabilities/blind-welfare-
allowance/?utm_source=sharebutton_facebook) [
](https://twitter.com/intent/tweet/?text=Li%C3%BAntas%20Leasa%20na%20nDall&url=https://www.citizensinformation.ie/ga/health/health-
services/health-services-for-people-with-disabilities/blind-welfare-
allowance/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/health-services-for-people-with-disabilities/blind-welfare-
allowance/?utm_source=sharebutton_whatsapp) [
](mailto:?subject=Li%C3%BAntas%20Leasa%20na%20nDall&body=https://www.citizensinformation.ie/ga/health/health-
services/health-services-for-people-with-disabilities/blind-welfare-
allowance/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Spórt do dhaoine atá dall agus a bhfuil míchumas na súl orthu_ ](/ga/travel-and-recreation/sport-and-leisure/sport-for-blind-and-visually-impaired-people/)

Bunaíodh Spóirt Fís na hÉireann le daoine atá dall agus a bhfuil míchumas na
súl orthu a spreagadh le páirt a ghlacadh i spórt ag gach leibhéal.

  * [ _Liúntas Leasa Forlíontach_ ](/ga/social-welfare/supplementary-welfare-schemes/supplementary-welfare-allow/)

Is liúntas seachtainiúil é Liúntas Leasa Forlíontach Bunúsach a íoctar le
daoine nach bhfuil dóthain ioncaim acu chun freastal ar a riachtanais nó ar
riachtanais a dteaghlach.

  * [ _Mar is féidir d’ioncam na dtuismitheoirí dul i bhfeidhm ar an Liúntas Leasa Forlíontach_ ](/ga/social-welfare/irish-social-welfare-system/means-test-for-social-welfare-payments/how-parents-income-can-affect-supplementary-welfare-allowance/)

Féadfar go gcuirfear ioncam do thuismitheoirí san áireamh nuair a dhéanann tú
iarratas ar Liúntas Leasa Forlíontach. Faigh amach conas a mheastar an 'sochar
agus an phribhléid' a fhaigheann tú ó bheith i do chónaí le do thuismitheoirí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

