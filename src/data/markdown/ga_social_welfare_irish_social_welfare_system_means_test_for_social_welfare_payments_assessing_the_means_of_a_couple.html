English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Córas Leasa Shóisialaigh na hÉireann ](/ga/social-welfare/irish-social-
welfare-system/) > [ Tástáil Acmhainne le haghaidh Íocaíochtaí Leasa
Shóisialaigh ](/ga/social-welfare/irish-social-welfare-system/means-test-for-
social-welfare-payments/) > Measúnú a dhéanamh ar mhaoin lánúine le haghaidh
íocaíochtaí cúnaimh shóisialta

#  Measúnú a dhéanamh ar mhaoin lánúine le haghaidh íocaíochtaí cúnaimh
shóisialta

  * Réamhrá 

##  Réamhrá

Má tá tú pósta, i bpáirtnéireacht shibhialta nó más comháitritheoir thú,
déanfaidh an Roinn Coimirce Sóisialaí (DSP) measúnú ar mhaoin na beirte agaibh
nuair a bhíonn siad ag tabhairt faoi thástáil mhaoine le haghaidh íocaíocht
cúnaimh shóisialta. Is amhlaidh a bhíonn an cás fiú má bhíonn íocaíocht á
héileamh ag duine díobh.

I gcás roinnt íocaíochtaí cúnaimh shóisialta, suimíonn an DSP bhur maoin uile
le chéile agus déanann siad í a roinnt ina leath chun an mhaoin inmheasúnaithe
a ríomh le haghaidh gach duine díobh. I gcás daoine eile, suimíonn an DSP bhur
maoin le chéile agus déanann siad í a mheasúnú i leith na híocaíochta uasta
teaghlaigh le haghaidh bhur gcúinsí.

Tugtar sa cháipéis seo léargas ginearálta ar conas a thugtar faoin tástáil
mhaoine le haghaidh lánúineacha; ba cheart duit an cháipéis a léamh ar an
íocaíocht aonair atá tú ag fáil nó a bhfuil iarratas déanta agat. Chuirfidh
níos mó sonraí ar fáil ar ioncam nár cuireadh i gcuntas (nó ar tugadh
neamhaird air) le haghaidh gach íocaíochta.

Chun teacht ar thuilleadh faisnéise, is féidir leat ár gcáipéis a léamh ar [
an tástáil mhaoine ](/ga/social-welfare/irish-social-welfare-system/means-
test-for-social-welfare-payments/means-test/) . Má tá íocaíocht árachais
shóisialta á fáil agat ar nós Sochar Cuardaitheora Poist nó an Phinsin Stáit
(Ranníocaíoch) agus más mian leat íocaíocht a éileamh le haghaidh do chéile,
páirtnéir sibhialta nó do chomháitritheoir, ní dhéanfar measúnú ach ar a maoin
amháin. Is féidir leat teacht ar thuilleadh faisnéise faoi íocaíocht a éileamh
le haghaidh duine fásta cáilithe le híocaíocht árachais shóisialta inár
gcáipéis, [ Ag éileamh do chleithiúnaí aosaigh ](/ga/social-welfare/irish-
social-welfare-system/claiming-a-social-welfare-payment/claiming-an-increase-
in-your-social-welfare-payment-for-an-adult-dependant/) .

Tabhair faoi deara, go ginearálta, má tá comhchuntas agat le do chéile,
páirtnéir sibhialta nó comháitritheoir, is faoi úinéireacht na beirte agaibh
an méid iomlán atá sa chuntas, de réir an dlí. Ar an ábhar sin, is féidir
measúnú a dhéanamh ar an méid iomlán i leith na beirte agaibh. Ar a shon sin,
má tá íocaíochtaí ar a ndéantar tástáil mhaoine á bhfáil ag an mbeirt agaibh,
déanfar measúnú air ar bhonn roinnte nó i leith duine amháin agaibh.

###  Pinsean na nDall, an Pinsean Stáit (Neamhranníocach) agus Liúntas
Cúramóra

Maidir le Pinsean na nDall, an Pinsean Stáit (Neamhranníocach) agus Liúntas
Cúramóra, glactar leis gurb ionann do mhaoin agus **leath** den mhaoin iomlán
atá agat féin agus atá ag do chéile, páirtnéir sibhialta nó do
chomháithritheoir.

Sa tástáil mhaoine, suimítear d’fhoinsí uile ioncaim agus glactar le 50% den
mhéid iomlán amhail do mhaoin. Nuair a bhíonn measúnú á dhéanamh ar do mhaoin
ó chaipiteal, déantar an leath de do chomhchaipiteal a dheimhniú agus déantar
measúnú ar an tsuim níos lú seo trí leas a bhaint as an bhfoirmle
chaighdeánach. Déantar an tsuim atá ina thoradh a iolrú faoi dhó sula
suimítear í le d’fhoinsí eile ioncaim.

**Caipiteal** |  **Maoin sheachtainiúil arna measúnú**  
---|---  
An Chéad €20,000  |  Nil   
An Chéad €10,000  |  €1 in aghaidh gach €1,000   
An Chéad €10,000  |  €2 in aghaidh gach €1,000   
Iarmhéid  |  €4 in aghaidh gach €1,000   
**Sampla de mheasúnú ar mhaoin ó chaipiteal**  
---  
Tá ag Seán €30,000 i dtaisce agus tá ag a bhean chéile, Máire €10,000 i
dtaisce. Ina theannta sin, tá acu comhchuntas ina bhfuil €10,000. Chuir Máire
isteach ar Liúntas Cúramóra. Is amhail a leanas a dhéantar measúnú ar a maoin
ó chaipiteal:  €30,000 + €10,000 + €10,000 = €50,000  €50,000 ÷ 2 = €25,000
€25,000 arna mheasúnú trí leas a bhaint as an bhfoirmle thuas = €5  €5 x 2 =
€10  Is ionann agus €10 maoin sheachtainiúil Mháire ó chaipiteal  (Ag deireadh
an ríofa maoine, suimeofar foinsí uile ioncaim Mháire agus Sheáin chun maoin
iomlán na lánúine a dheimhniú. Roinnfear an figiúr seo ina leath ansin
féachaint an gcáilítear Máire le haghaidh Liúntas Cúramóra.  
  
###  Liúntas Cuardaitheora Poist, Liúntas Míchumais nó Cúnamh Feirme

Má tá Liúntas Cuardaitheora Poist, Liúntas Míchumais, Liúntas Réamhscoir nó
Cúnamh Feirme á fháil agat, déantar measúnú a dhéanamh ar do mhaoin i gcoinne
na híocaíochta is mó tí do chúinsí. Tá do chéile, do pháirtnéir sibhialta nó
do chomhchónaitheoir agus d'aon leanaí cleithiúnacha a d'fhéadfadh a bheidh
agat, san áireamh chun an t-uasmhéid íochaíochta tí a aimsiú. Fiú mura
mbraitheann do chéile, páirtnéir sibhialta nó do chomháitritheoir ort agus má
tá acu ioncam as a stuaim féin, aon ioncam inmheasúnaithe a d’fhéadfadh bheith
acu ón ráta uasta íocaíochta do do chúinsí.

Mar shampla, má tá tú pósta agus tá beirt leanaí faoi 12 blian d'aois agat
agus má chuireann tú isteach ar an LCP, is ionann an ráta uasta íocaíochta
teaghlaigh a d’fhéadfá a fháil agus €450 (is éard atá sa ráta seo ráta
pearsanta €220 móide ráta duine fásta cháilithe €146 agus dhá mhéadú i leith
leanbh cáilithe €42 an ceann). Baintear aon ioncam inmheasúnaithe atá agat nó
ag do chéile as an íocaíocht teaghlaigh seo. (Ní dhéantar measúnú ar ioncam ó
roinnt foinsí agus déantar neamhaird ar ioncam ó fhostaíocht, féach ar ár
gcáipéis, [ Obair agus Liúntas Cuardaitheora Poist ](/ga/social-welfare/irish-
social-welfare-system/means-test-for-social-welfare-payments/work-and-
jobseekers-allowance/) chun teacht ar thuilleadh faisnéise.)

Ar a shon sin, má tá íocaíocht leasa shoisialaigh ag do chéile, páirtnéir
sibhialta no do chomháitritheoir as a stuaim féin (le roinnt eisceachtaí, ar
nós Sochar Linbh, Liúntas Cúram Baile, agus Liúntas Leasa Fhorlíontaigh), ní
fhéadfaidh tú Méadú i leith Duine Fásta Cáilithe a éileamh. Ciallaíonn seo go
n-íoctar leat an íocaíocht le haghaidh duine singil móide méadú leathráta le
haghaidh gach linbh cháilithe. (Gheobhaidh do chéile, páirtnéir sibhialta nó
do chomháitritheoir méadú leathráta le haghaidh gach linbh cháilithe lena
n-íocaíocht.) Sa chás seo, ní chuirtear ach 50% de do chomh-mhaoin san áireamh
sa tástáil mhaoine.

**Liúntas Cuardaitheora Poist**

**Fostaíocht Phobail:** Má tá Liúntas Cuardaitheora Poist á fháil agat agus má
thosaíonn do chéile, do pháirtnéir sibhialta nó do chomhchónaitheoir ar Scéim
Fostaíochta Pobail sa bhliain 2023, ní féidir méadú i leith aosaigh cháilithe
a éileamh ina leith. Ciallaíonn sé seo go n-íoctar tú mar dhuine singil, chomh
maith le méadú a fháil ar an ráta iomlán i leith gach linbh cháilithe. Sa chás
seo, cuirtear leath de d’acmhainní comhcheangailte san áireamh sa tástáil
mhaoine. Má thosaigh do chéile, do pháirtnéir sibhialta nó do
chomhchónaitheoir ar a Scéim Fostaíochta Pobail roimh 2023, déantar é a
mheasúnú mar obair pháirtaimseartha.

**Uasíocaíocht do lánúin:** Mar sin féin, má tá Liúntas Cuardaitheora Poist á
éileamh agat agus do chéile/pháirtnéir sibhialta/chomhchónaitheoir ag fáil
ceann de na híocaíochtaí leasa shóisialta thíosluaite, ní féidir leis an méid
iomlán a íoctar libh a bheith níos mó ná an t-uasmhéid a íoctar le duine
aonair (lena n-áirítear duine fásta agus leanaí cleithiúnacha) ar íocaíocht
leasa shóisialaigh amháin.

  * Sochar Breoiteachta 
  * Pinsean Míchumais (nuair a íoctar in éineacht le Sochar Breoiteachta nó Forlíonadh Éagumais é) 
  * Sochar Díobhála 
  * Pinsean Easláinte 
  * Pinsean Stáit (Neamhranníocach) 
  * Pinsean Stáit (Ranníocach) 
  * Pinsean Stáit (Idirthréimhseach) 
  * Sochar Cuardaitheora Poist 
  * Liúntas Cuardaitheora Poist 
  * Cúnamh Feirme (CF). 

Is féidir teacht ar thuilleadh faisnéise inár gcáipéis ar [ an tástáil mhaoine
le haghaidh Liúntas Cuardaitheora Poist ](/ga/social-welfare/irish-social-
welfare-system/means-test-for-social-welfare-payments/means-test-for-
jobseekers-allowance/) .

  * [ Cás-Staidéar: Ioncam lánúine a uasmhéadú ó íocaíochtaí cuardaitheora poist ](../../../reference/case_studies/case_study_maximising_social_welfare_income_for_a_couple.ga.html)

_**Dáta an Leasaithe Deireanaigh:** 10 Iúil 2023 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/irish-social-welfare-system/means-test-for-social-welfare-
payments/assessing-the-means-of-a-couple/?utm_source=sharebutton_facebook) [
](https://twitter.com/intent/tweet/?text=Meas%C3%BAn%C3%BA%20a%20dh%C3%A9anamh%20ar%20mhaoin%20l%C3%A1n%C3%BAine%20le%20haghaidh%20%C3%ADoca%C3%ADochta%C3%AD%20%20c%C3%BAnaimh%20sh%C3%B3isialta&url=https://www.citizensinformation.ie/ga/social-
welfare/irish-social-welfare-system/means-test-for-social-welfare-
payments/assessing-the-means-of-a-couple/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/irish-social-welfare-system/means-test-for-social-welfare-
payments/assessing-the-means-of-a-couple/?utm_source=sharebutton_whatsapp) [
](mailto:?subject=Meas%C3%BAn%C3%BA%20a%20dh%C3%A9anamh%20ar%20mhaoin%20l%C3%A1n%C3%BAine%20le%20haghaidh%20%C3%ADoca%C3%ADochta%C3%AD%20%20c%C3%BAnaimh%20sh%C3%B3isialta&body=https://www.citizensinformation.ie/ga/social-
welfare/irish-social-welfare-system/means-test-for-social-welfare-
payments/assessing-the-means-of-a-couple/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Samplaí den chaoi a ngearrtar cáin ar íocaíochtaí leasa shóisialaigh_ ](/ga/social-welfare/irish-social-welfare-system/claiming-a-social-welfare-payment/examples-of-how-social-welfare-payments-are-taxed/)

Féach samplaí den chaoi a ngearrtar cáin ar íocaíochtaí leasa shóisialaigh,
mar Shochar Máithreachais, Sochar Cuardaitheora Poist, agus Sochar
Breoiteachta.

  * [ _Cash income not included in the means test_ ](/ga/social-welfare/irish-social-welfare-system/means-test-for-social-welfare-payments/cash-income-not-included-in-the-social-welfare-means-test/)

This page lists the income from cash not included in the means test for social
welfare payments.

  * [ _Íocaíochtaí leasa shóisialaigh agus an deontas mac léinn_ ](/ga/social-welfare/back-to-education/social-welfare-payments-and-the-student-grant/)

Faisnéis faoi íocaíocht leasa shóisialaigh, an BTEA agus an deontas mac léinn
a éileamh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

