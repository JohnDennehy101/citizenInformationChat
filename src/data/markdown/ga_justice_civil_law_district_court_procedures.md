English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Nósanna Imeachta na Cúirte Dúiche

#  Nósanna Imeachta na Cúirte Dúiche

  * Réamhrá 
  * Fógra éilimh 
  * Cosaint 
  * Frithéileamh 
  * Sonraí breise 
  * Triail a chur síos 
  * Rátaí 
  * Tuilleadh eolais 

##  Réamhrá

Sa [ Chúirt Dúiche ](/ga/justice/courts-system/district-court/) , tugtar _an
t-éilitheoir_ ar an duine a bhfuil tús á chur acu leis an gcás, is é sin, an
duine a bhfuil agairt á dhéanamh acu. Tugtar _an freagróir_ ar an duine a
bhfuil agairt á dhéanamh orthu.

Chun tús a chur le himeachtaí, is é sin, chun tús a chur le caingean dlí,
ullmhaíonn agus seirbheálann [ aturnae ](/ga/justice/civil-law/representation-
in-court/) an éilitheora _fógra éilimh_ ar an bhfreagróir. Tugann aturnae an
fhreagróra freagairt le _láithreas agus cosaint_ lena thaispeáint go
mbeartaíonn siad chun an cás a chosaint.

Anuas air sin, féadfaidh siad _ráiteas frithéilimh_ a áireamh leis an
láithreas agus an chosaint má chreideann siad go bhfuil éileamh acu i leith an
éilitheora.

##  Fógra éilimh

Eisítear fógra éilimh chun tús a chur le himeachtaí sa Chúirt Dúiche. De
ghnáth, ullmhaíonn aturnae an éilitheora fógra éilimh. Ní mór an fógra éilimh
a chomhdú lena eisiúint agus an dleacht stampála a íoc air ag [ oifig na
Cúirte Dúiche ](../court_offices/circuit_court_office.ga.html) .

###  Ábhar an fhógra

Ní mór go gcuimsítear an fhaisnéis a leanas i bhfógra an éilimh:

  * Cur síos ar na páirtithe. Ní mór go luafar san fhógra ainm iomlán, seoladh, gairm, sonraí aturnae agus an seoladh chun cáipéisí a sheoladh chuige i gcás an éilitheora agus an fhreagróra (sa chás gur féidir). 
  * Ráiteas ar an éileamh a leagtar amach in ailt uimhrithe. Ní mór go leagfar amach san fhógra go soiléir agus go gonta na líomhaintí atá á ndéanamh ag an éilitheoir agus an méid nó an réiteach eile atá á lorg. Ní mór go gcuimseofar ann liosta den chomhfhreagras agus gach cáipéis eile ar a mbraitheann an t-éileamh. Ba cheart go dtabharfadh sé le fios go soiléir don fhreagróir go bhfuil cás aige nó aici atá le freagairt. 
  * Ní mór go luaitear san fhógra [ limistéar cuí na Cúirte Dúiche ](/ga/justice/courts-system/district-court/) ina bhfuil an t-éileamh á dhéanamh. 
  * Ní mór go leagtar amach san fhógra, más mian leis an bhfreagróir an t-éileamh a admháil, gur cheart dóibh teagmháil a dhéanamh leis an éilitheoir laistigh de 10 lá tar éis gur seirbheáladh an fógra orthu agus a chomhaontú chun an t-éileamh agus na costais a íoc. Ní leanfar leis na himeachtaí ansin. 
  * Ní mór go mínítear san fhógra cén bearta ar ghá don fhreagróir a ghlacadh más mian leo cur in aghaidh an éilimh. 
  * Ní mór don fhógra a bheith sínithe ag an éilitheoir nó ag a n-aturnae. 

Tá fáil ar chóip d’ [ fhógra éilimh ar dhamáistí ginearálta
](http://www.courts.ie/rules.nsf/53bd32841fc5bbf280256d2b0045bb5d/d858b7614d245afc80257c90005e90d5?OpenDocument)
ar láithreán gréasáin na Seirbhíse Cúirteanna.

###  An fógra a sheirbheáil

Eiseoidh Cléireach na Cúirte Dúiche an fógra éilimh don aturnae lena
sheirbheáil ar an bhfreagróir. Tá dhá bhealach ann chun an fógra éilimh a
sheirbheáil:

  * An fógra a sheirbheáil go pearsanta 
  * An fógra a chur sa phost cláraithe réamhíoctha 

Féadtar cóip a thabhairt den fhógra don fhreagróir go pearsanta nó do chéile,
páirtnéir sibhialta, leanbh, fostaí nó gníomhaí an fhreagróra ag áit chónaithe
nó ag áit oibre dheireanach an chosantóra a rabhthas feasach orthu, a fhad
agus nach bhfuil an duine sin faoi 16 bliana d’aois

Féadtar cóip den fhógra a sheoladh sa phost cláraithe réamhíoctha chuig áit
chónaithe nó áit ghnó dheireanach an fhreagróra a rabhthas feasach orthu.

##  Cosaint

Nuair a fhaigheann freagróir fógra éilimh, ní mór dóibh a roghnú chun an cás a
chosaint nó gan é a chosaint.

Más tú féin an freagróir agus más mian leat a admháil gur tusa a rinne an
éagóir agus cosc a chur ar an gcás ó dhul a fhad leis an gcúirt, ní mór duit
teagmháil a dhéanamh le haturnae an éilitheora laistigh de 10 lá tar éis an
fógra éilimh a fháil agus a chomhaontú chun an t-éileamh agus na costais a
íoc.

Má chreideann tú nach bhfuil an t-éilitheoir i dteideal na damáistí a fháil
atá á lorg uait agus más mian leat an cás a chosaint sa chúirt, ní mór duit:

  * Láithreas agus cosaint a sheirbheáil ar an éilitheoir nó ar aturnae an éilitheora, agus 
  * Cóip den láithreas a chomhdú le cléireach na Cúirte Dúiche 

###  Ábhar láithris agus cosanta

Luaitear sa láithreas agus sa chosaint:

  * Ceantar na Cúirte Dúiche 
  * Ainmneacha an éilitheora agus an fhreagróra 
  * Sonraí an fhreagróra 
  * “Go mbeartaíonn an fhreagróir chun an fógra éilimh seo a chosaint” 
  * Ráiteas ar bhunúis na cosanta, a leagtar amach in ailt uimhrithe 

Ní mór go luaitear i mbunúis na cosanta cén cinn de na fíricí i ráiteas éilimh
an éilitheora a dhéantar a admháil, nach ndéantar a admháil nó a shéantar agus
na cúiseanna atá leis an bhfíric a shéanadh. Ní mór go gcuimsítear liosta den
chomhfhreagras agus de cháipéisí eile ar a mbraithfidh an freagróir i dtriail.
Má tá frithéileamh á dhéanamh, ní mór _fógra agus ráiteas frithéilimh_ a chur
san áireamh chomh maith.

Ní mór don láithreas agus an chosaint a bheith dátaithe agus sínithe ag an
bhfreagróir nó a n-aturnae.

Tá fáil ar chóip de [ láithreas agus cosaint (ginearálta)
](http://www.courts.ie/rules.nsf/53bd32841fc5bbf280256d2b0045bb5d/c829e42ef6a5e6a680257c90006150b8?OpenDocument)
ar láithreán gréasáin na Seirbhíse Cúirteanna.

###  An láithreas agus an chosaint a sheirbheáil

Ní mór an láithreas agus an chosaint a sheoladh chuig an éilitheoir laistigh
de 28 lá tar éis an fógra éilimh a fháil. Mura seolann tú go tráthúil é,
féadfaidh an t-éilitheoir iarratas a dhéanamh ar an gcúirt ar _bhreithiúnas
mainneachtana_ . Ciallaíonn seo, mar gheall nár thaispeáin tú go mbeartaíonn
tú an cás a chosaint, go nglactar leis gur admháil tú an t-éileamh a rinneadh
i do choinne. Ní bheidh aon éisteacht ann – ní gá ach don chúirt ordú a
dhéanamh ar bhreithiúnas a thabhairt i d’éadan.

##  Frithéileamh

Nuair a fhaigheann tú fógra éilimh, féadfaidh tú a chinneadh ní hamháin nach
ndearna tú aon rud mícheart agus nár cheart an t-éileamh a dhéanamh i do
choinne, ach gur tharla go ndearna an t-éilitheoir díobháil duitse. Faoi na
cúinsí siúd, b’fhéidir gur mian leat éileamh a dhéanamh i leith an éilitheora
ar dhamáistí.

Chun éileamh a dhéanamh i leith an éilitheora, (ar a dtugtar _frithéileamh_ ),
ní mór duit [ fógra agus ráiteas frithéilimh
](http://www.courts.ie/rules.nsf/53bd32841fc5bbf280256d2b0045bb5d/8b9061fe00aa453280257c9100442dff?OpenDocument)
a chur san áireamh sa láithreas agus sa chosaint, nach mór a chomhdú le
cléireach na Cúirte Dúiche agus a sheirbheáil ar an éilitheoir.

###  Ábhar frithéilimh

Ní mór go luaitear san fhógra frithéilimh go ndéanann an freagróir
frithéileamh i leith an éilitheora.

Ní mór an ráiteas frithéilimh a leagann amach in ailt uimhrithe. Ní mór go
leagtar amach ann go soiléir agus go gonta na líomhaintí atá á ndéanamh ag an
bhfreagróir agus an méid nó an réiteach eile atá á lorg. Ní mór go gcuimsítear
ann liosta den chomhfhreagras agus de na cáipéisí eile go léir ar a
mbraitheann an frithéileamh.

##  Sonraí breise

Ag aon tráth sula seirbheáiltear láithreas agus cosaint nó nuair a
sheirbheáiltear iad, féadfaidh an freagróir iarratas a dhéanamh ar an
éilitheoir ar [ fhógra a iarrann ar chóipeanna de cháipéisí
](http://www.courts.ie/rules.nsf/53bd32841fc5bbf280256d2b0045bb5d/a1d57bddb94b9fb680257c9100442dfe?OpenDocument)
chun cóip a fháil d’aon cháipéis nó na cáipéisí go léir a liostaítear sa
ráiteas éilimh. Ina theannta sin, féadfaidh an freagróir iarratas a dhéanamh
ar an éilitheoir ar [ fhógra a iarrann ar bhreis sonraí chun breis sonraí
](http://www.courts.ie/rules.nsf/53bd32841fc5bbf280256d2b0045bb5d/68913d884c21d8ac80257c9100442e00?OpenDocument)
a fháil ar cheisteanna sonraithe a sholáthar sa ráiteas éilimh. Má iarradh ar
bhreis sonraí, féadfaidh an freagróir cosaint leasaithe a sheirbheáil agus a
chomhdú tráth nach déanaí ná 28 lá i ndiaidh go bhfaightear na sonraí breise.

Ar an nós céanna, laistigh de 28 lá tar éis an chosaint a fháil, féadfaidh an
t-éilitheoir iarratas a dhéanamh ar an bhfreagróir ar chóipeanna de gach ceann
de na cáipéisí a fháil a liostaítear sa chosaint agus ar shonraí breise.

##  Triail a chur síos

Nuair a rinne an freagróir an láithreas agus an chosaint a sheirbheáil agus a
chomhdú, féadfaidh an t-éilitheoir [ fógra trialach
](http://www.courts.ie/rules.nsf/53bd32841fc5bbf280256d2b0045bb5d/71e94f88170a9b3b80257c910056e6ac?OpenDocument)
a sheirbheáil ar an bhfreagróir. Mura gcomhaontaítear ar a mhalairt, ba cheart
fógra trialach 10 lá, ar a laghad, a thabhairt. Caithfear an fógra a chomhdú
le cléireach na Cúirte Dúiche gan mhoill i ndiaidh gur seirbheáladh é.

Má theipeann ar an éilitheoir fógra trialach a sheirbheáil laistigh de 10 lá i
ndiaidh cosaint an fhreagróra a fháil, féadfaidh an freagróir fógra trialach a
sheirbheáil ar an éilitheoir. Mar rogha air sin, féadfaidh an freagróir
iarratas a dhéanamh leis an gCúirt trí [ fhógra rúin
](http://www.courts.ie/rules.nsf/53bd32841fc5bbf280256d2b0045bb5d/86361c738b1ccf1b80257c9100442e39?OpenDocument)
chun an t-éileamh a dhíbhe mar gheall ar easpa ionchúisimh.

Caithfidh pé duine a bhfuil an fógra trialach á chomhdú aige/aici an méid a
leanas a chomhdú leis an gcléireach ag an tráth céanna, go mbainfidh an
breitheamh úsáid as:

  * Sraith cóipeanna de na pléadálacha, ina measc critéir, agus aon mhionscríbhinní sa chás, i seicheamh croineolaíoch 
  * Sraith cóipeanna d’aon chomhfhreagras ar bhraith ceachtar páirtí air, i seicheamh croineolaíoch 
  * Cóipeanna d’aon cháipéisí eile a ordaítear iad a chomhdú 

Chomh maith leis sin, féadtar iad a ordú chun [ ceistneoir um bainistíocht
cáis
](http://www.courts.ie/rules.nsf/53bd32841fc5bbf280256d2b0045bb5d/7accd2d48eef596d80257c910058922b?OpenDocument)
a comhlánaíodh a chomhdú.

Go ginearálta, déantar an t-éileamh a chur síos chun trialacha ag an gcéad suí
eile a bhíonn ar fáil i ndiaidh thréimhse an fhógra.

##  Rátaí

Mar seo a leanas an dleacht stampála nach mór a íoc nuair a eisítear fógra
éilimh:

Luach an éilimh  |  Dleacht stampála   
---|---  
A mhéid le €5,000  |  €25   
Os cionn €5,000 agus a mhéid le €10,000  |  €70   
Os cionn €10,000  |  €80   
  
Is é an táille chun frithéileamh a chomhdú ag oifig na Cúirte Dúiche €15. Tá
faisnéis ar láithreán gréasáin na Seirbhíse Cúirte ar [ tháillí eile na Cúirte
Dúiche
](http://www.courts.ie/courts.ie/library3.nsf/pagecurrent/B1891D43DC769B2280257FB20037F683?opendocument&l=en)
.

Gearrfaidh d’aturnae táillí ar a gcuid seirbhísí. Tá fáil ar [ sceideal de
chostais aturnae (pdf)
](http://www.courts.ie/rules.nsf/53bd32841fc5bbf280256d2b0045bb5d/842733ebe38abd0b80257c90005cc2c1/%24FILE/S.I.
No. 17 of 2014 - District Court \(Civil Procedure\) Rules 2014 - sch) ar
láithreán gréasáin na Seirbhíse Cúirteanna.

##  Tuilleadh eolais

Tá fáil ar bhreis faisnéise ar [ rialacha na Cúirte Dúiche
](http://www.courts.ie/rules.nsf/DistrictRules?OpenView&Start=1&Count=30&Expand=5#5)
agus ar [ fhoirmeacha
](http://www.courts.ie/rules.nsf/DistrictApps?OpenView&Start=1&Count=30&Expand=5#5)
ar láithreán gréasáin na Seirbhíse Cúirteanna.

_**Dáta an Leasaithe Deireanaigh:** 6 Eanáir 2017 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/district-court-procedures/?utm_source=sharebutton_facebook) [
](https://twitter.com/intent/tweet/?text=N%C3%B3sanna%20Imeachta%20na%20C%C3%BAirte%20D%C3%BAiche&url=https://www.citizensinformation.ie/ga/justice/civil-
law/district-court-procedures/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/district-court-procedures/?utm_source=sharebutton_whatsapp) [
](mailto:?subject=N%C3%B3sanna%20Imeachta%20na%20C%C3%BAirte%20D%C3%BAiche&body=https://www.citizensinformation.ie/ga/justice/civil-
law/district-court-procedures/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Nósanna Imeachta na Cúirte Cuarda_ ](/ga/justice/civil-law/circuit-court-procedures/)

Cuireann an doiciméad seo síos ar an 'mBille Sibhialta', dociméad nár mhór
duit a sheirbheáil ar an gCosantóir chun imeachtaí a thosú sa Chúirt Chuarda.

  * [ _An Chúirt Dúiche_ ](/ga/justice/courts-system/district-court/)

Tá eolas anseo faoin gCúirt Dúichet.

  * [ _Nósanna Imeachta na hArd-Chúirte_ ](/ga/justice/civil-law/high-court-procedures/)

Toghairm a chuireann tús le himeachtaí sibhialta san Ard Chúirt is ea an
toghairm thionscnaimh.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

