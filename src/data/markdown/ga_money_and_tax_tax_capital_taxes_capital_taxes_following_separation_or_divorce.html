English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cánacha Caipitil ](/ga/money-and-
tax/tax/capital-taxes/) > Cánacha Caipitiúla tar éis scartha/colscartha

#  Cánacha Caipitiúla tar éis scartha/colscartha

  * Eolas 
  * Cáin Gnóthachan Caipitiúil 
  * Cáin Fáltas Caipitiúil 
  * Dleacht Stampála 
  * Cá háit a ndéanfaidh mé iarratas 

##  Eolas

Nuair a chinneann céilí nó páirtnéirí sibhialta scaradh agus nuair is dócha go
mbeidh an scaradh buan, féadfaidh sé difear a dhéanamh don bhealach a
ngearrtar cáin orthu.

Mínímid anseo na himpleachtaí a bhaineann le lánúineacha pósta nó páirtnéirí
sibhialta a scaradh. Chun faisnéis a fháil faoi lánúineacha comhchónaithe atá
ag scaradh, léigh faoi Cánachas ar lánúineacha comhchónaithe.

##  Cáin Gnóthachan Caipitiúil

Is éard is Cáin Gnóthachan Caipitiúil (CGC) ann ná cáin a ghearrtar ar an
ngnóthachan caipitiúil (brabús) a dhéantar ar dhiúscairt aon sócmhainne.
Meastar gur ioncam incháinithe é an difríocht idir an praghas a d'íoc tú ar an
tsócmhainn agus an praghas a dhíol tú air.

Ní hionann sócmhainn a dhiúscairt agus sócmhainn a dhíol ar airgead amháin.
Áirítear leis é a bhronnadh, é a mhalartú nó cúiteamh nó árachas a fháil dó.
Íocann an duine a dhéanann an diúscairt an cháin.

Tá aistrithe sócmhainní idir céilí nó páirtnéirí sibhialta díolmhaithe ó CGC.
Tá aistrithe sócmhainní idir céilí nó páirtnéirí sibhialta atá scartha
díolmhaithe ó CGC freisin má dhéantar an t-aistriú faoi chomhaontú idirscartha
nó faoi ordú cúirte.

Tá aistrithe sócmhainní idir céilí nó páirtnéirí sibhialta tar éis ordú cúirte
i leith foraithne colscartha nó foraithne scaoilte díolmhaithe ó CGC freisin.
Níl aistrithe tar éis foraithne a dheonú díolmhaithe mura n-ordaíonn an chúirt
iad.

Ba chóir do lánúineacha atá ag scaradh sainchomhairle chánach a lorg sula
ndéanann siad socruithe a bhfuil impleachtaí cánach gnóthachan caipitiúil acu.

##  Cáin Fáltas Caipitiúil

Is éard is Cáin Fáltas Caipitiúil (CFC) ann ná cáin ar bhronntanais agus
oidhreachtaí. Íocann an duine a fhaigheann an bronntanas nó an oidhreacht an
cháin. Íoctar an cháin ar luach margaidh oscailte na sócmhainne atá á fáil.

Tá aistrithe sócmhainní idir céilí nó páirtnéirí sibhialta, cibé acu trí
bhronntanas nó oidhreacht, díolmhaithe ó CFC. Ní dhéanann idirscaradh difear
don díolúine seo ach déanann colscaradh nó scaoileadh.

Ní bhaineann CFC le haistriú maoine, arna ordú ag cúirt, idir scartha nó
comhpháirtithe pósta colscartha.

Ba chóir do lánúineacha atá ag scaradh sainchomhairle chánach a lorg sula
ndéanann siad socruithe a bhfuil impleachtaí acu don Cháin Fáltas Caipitiúil.

##  Dleacht Stampála

Is éard is dleacht stampa ann ná cáin is minice a bhaineann le haistriú
maoine, cibé acu trí bhronntanas nó trí dhíol.

Tá aistrithe maoine idir céilí nó páirtnéirí sibhialta díolmhaithe ó dhleacht
stampa.

Má tá céilí nó páirtnéirí sibhialta idirscartha nó colscartha, tá aistrithe
maoine a ordaíonn cúirt díolmhaithe ó dhleacht stampa.

Léigh tuilleadh eolais faoi dhleacht stampa anseo.

###  Tuilleadh eolais

Féadtar tuilleadh a léamh faoi chánacha caipitil tar éis idirscaradh,
colscaradh agus neamhniú sibhialta ar shuíomh idirlín na gCoimisinéirí
Ioncaim.

##  Cá háit a ndéanfaidh mé iarratas

###  Na Coimisinéirí Ioncaim

Caisleán Bhaile Átha Cliath  
Bhaile Átha Cliath 2  
Éire

**Láithreán Gréasáin:** [ http://www.revenue.ie ](http://www.revenue.ie)

_**Dáta an Leasaithe Deireanaigh:** 24 Bealtaine 2021 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/capital-taxes/capital-taxes-following-separation-or-
divorce/?utm_source=sharebutton_facebook) [
](https://twitter.com/intent/tweet/?text=C%C3%A1nacha%20Caipiti%C3%BAla%20tar%20%C3%A9is%20scartha/colscartha&url=https://www.citizensinformation.ie/ga/money-
and-tax/tax/capital-taxes/capital-taxes-following-separation-or-
divorce/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/capital-taxes/capital-taxes-following-separation-or-
divorce/?utm_source=sharebutton_whatsapp) [
](mailto:?subject=C%C3%A1nacha%20Caipiti%C3%BAla%20tar%20%C3%A9is%20scartha/colscartha&body=https://www.citizensinformation.ie/ga/money-
and-tax/tax/capital-taxes/capital-taxes-following-separation-or-
divorce/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cearta comharbais tar éis idirscartham colscartha nó scaoilte_ ](/ga/birth-family-relationships/separation-and-divorce/succession/)

Baineann do chearta comharbais le d'oidhreacht, agus is féidir leis na cearta
seo athrú tar éis idirscartha nó colscartha.

  * [ _Capital Acquisitions Tax exemptions and reliefs_ ](/ga/money-and-tax/tax/capital-taxes/capital-acquisitions-tax-exemptions-and-reliefs/)

Some types of gifts and inheritances are exempt from Capital Acquisitions Tax
(CAT). Others qualify for reliefs that reduce the amount of CAT you have to
pay.

  * [ _How pensions are assessed during a separation, divorce and dissolution_ ](/ga/birth-family-relationships/separation-and-divorce/sep-divorce-pensions/)

When you end a relationship by judicial separation, divorce or dissolution,
the court can decide to share your pension with your former partner and (or)
any dependent children. This is called a pension adjustment order.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

