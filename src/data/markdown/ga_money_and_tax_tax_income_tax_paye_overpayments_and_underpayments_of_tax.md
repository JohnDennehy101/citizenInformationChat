English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cáin ioncaim ](/ga/money-and-
tax/tax/income-tax/) > Ró-íocaíochtaí ÍMAT agus ganníocaíochtaí cánach

#  Ró-íocaíochtaí ÍMAT agus ganníocaíochtaí cánach

  * Réamhrá 
  * Conas do chreidmheasanna cánach a sheiceáil don bhliain seo 
  * Má tá ró-íocaíocht cánach déanta agat 
  * Má tá gearríocaíocht cánach déanta agat 
  * Tuilleadh eolais 

##  Réamhrá

Is féidir leat a sheiceáil ar íoc tú an méid ceart cánach do bhlianta roimhe
seo agus an bhfuil na sonraí cearta á n-úsáid chun d’asbhaintí cánach a
dhéanamh i mbliana.

Má tá an iomarca cánach íoctha agat, féadfaidh tú aisíocaíocht chánach a
fháil. Ní mór duit aisíocaíocht chánach a éileamh laistigh de na 4 bliana tar
éis na bliana ina ndearna tú an ró-íocaíocht. Chun cáin a éileamh ar ais ní
mór duit tuairisceán cánach a dhéanamh.

Mura bhfuil go leor cánach íoctha agat, beidh ort aisíoc an difríocht idir an
méid iarbhír a d'íoc tú agus an méid ba cheart duit a bheith íoctha agat go
dtí na Coimisinéirí Ioncaim. Tá roghanna éagsúla ann chun an cháin a aisíoc ag
brath ar an méid atá ort a aisíoc.

##  Conas do chreidmheasanna cánach a sheiceáil don bhliain seo

Is féidir leat myAccount a úsáid chun a sheiceáil an bhfuil an méid ceart
cánach íoctha agat le 4 bliana anuas. Is féidir leat ráiteas a fheiceáil a
thaispeánann má d’íoc tú an iomarca cánach nó róbheagán cánach. Tugtar
Réamhráiteas Dheireadh na Bliana air seo. Tá sé bunaithe ar an eolas atá ag na
Coimisinéirí Ioncaim.

D’fhéadfadh faisnéis eile a bheith ann a d’fhéadfadh cur isteach ar an méid
atá á aisíoc agat. Mar shampla, d’fhéadfadh ioncam eile a bheith agat nó
d’fhéadfá a bheith i dteideal creidmheasanna cánach nach bhfuil éilithe agat.
Chun ráiteas deiridh a fháil ní mór duit Ráiteas Dliteanais a fháil.

Chun faisnéis mhionsonraithe a fháil faoi conas réamhráiteas agus ráiteas
deiridh a fháil, féach Conas do cháin a athbhreithniú do cháiníocóirí ÍMAT.

##  Má tá ró-íocaíocht cánach déanta agat

D’fhéadfadh go mbeadh ró-íocaíocht cánach déanta agat má éiríonn tú
dífhostaithe nó má tá tú as obair breoite. Faigh tuilleadh eolais faoi
aisíocaíocht chánach a éileamh má tá tú dífhostaithe nó as obair breoite.

D’fhéadfadh go mbeadh ró-íocaíocht cánach déanta agat freisin má tá do
chreidmheasanna cánach mícheart nó mura bhfuil faoiseamh cánach éilithe agat
ar chostais áirithe. Faigh tuilleadh eolais faoi na creidmheasanna cánach agus
na faoisimh a d’fhéadfá a bheith i dteideal a éileamh.

###  Conas aisíocaíocht chánach a fháil

Má thaispeánann do Réamhráiteas Dheireadh na Bliana go bhfuil an iomarca
cánach íoctha agat, is féidir leat aisíocaíocht chánach a éileamh trí
thuairisceán cánach a dhéanamh.

Íoctar aisíocaíochtaí le seic nó le haistriú bainc má thugann tú sonraí do
chuntais bainc do na Coimisinéirí Ioncaim.

##  Má tá gearríocaíocht cánach déanta agat

Tá cúiseanna éagsúla ann go bhféadfadh sé go raibh gearríocaíocht cánach
déanta agat. Mar shampla, d’fhéadfadh sé a bheith mar gheall ar chánachas ar
íocaíochtaí cosanta sóisialta nó, i 2020, ar an Scéim um Íocaíocht
Dífhostaíochta Paindéime agus ar an Scéim Fóirdheontas Shealadaigh Pá.

###  Conas cáin a aisíoc

Má thaispeánann do Ráiteas Dliteanais go bhfuil cáin níos lú ná €6,000 ort a
aisioc, tá an rogha agat:

  * Íoc gach cuid de trí myAccount 
  * Íoc an chuid go léir no cuid de atá fágtha trí do chreidmheasanna cánach a laghdú ar feadh suas le 4 bliana 

Má tá an méid atá ort a aisíoc os cionn €6,000 is féidir leat an méid a íoc
trí myAccount nó dul i dteagmháil leis na Coimisinéirí Ioncaim chun roghanna
aisíocaíochta a phlé.

Fanfaidh gearríocaíocht ar do thaifead cánach leis na Coimisinéirí Ioncaim go
dtí go n-íocfar í. D’fhéadfadh go mbeadh ort ús agus pionóis a íoc má tá cáin
dlite ort do na Coimisinéirí Ioncaim. Má dhiúltaíonn tú cáin atá dlite a
aisíoc féadfaidh na Coimisinéirí Ioncaim tú a thabhairt chun na cúirte.

##  Tuilleadh eolais

Chun faisnéis níos mionsonraithe a fháil faoin gcaoi le seiceáil an bhfuil ró-
íocaíocht nó gearríocaíocht cánach déanta agat agus cad ba cheart a dhéanamh
má tá, léigh faoi Conas do cháin a athbhreithniú do cháiníocóirí ÍMAT.

_**Dáta an Leasaithe Deireanaigh:** 18 Deireadh Fómhair 2021 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax/paye-overpayments-and-underpayments-of-
tax/?utm_source=sharebutton_facebook) [
](https://twitter.com/intent/tweet/?text=R%C3%B3-%C3%ADoca%C3%ADochta%C3%AD%20%C3%8DMAT%20agus%20gann%C3%ADoca%C3%ADochta%C3%AD%20c%C3%A1nach&url=https://www.citizensinformation.ie/ga/money-
and-tax/tax/income-tax/paye-overpayments-and-underpayments-of-
tax/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax/paye-overpayments-and-underpayments-of-
tax/?utm_source=sharebutton_whatsapp) [
](mailto:?subject=R%C3%B3-%C3%ADoca%C3%ADochta%C3%AD%20%C3%8DMAT%20agus%20gann%C3%ADoca%C3%ADochta%C3%AD%20c%C3%A1nach&body=https://www.citizensinformation.ie/ga/money-
and-tax/tax/income-tax/paye-overpayments-and-underpayments-of-
tax/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Aisíocaíocht cánach má tá tú dífhostaithe nó as obair ar shaoire bhreoiteachta_ ](/ga/money-and-tax/tax/income-tax/tax-refund-when-unemployed-or-out-of-work-sick/)

Míniú faoi chonas aisíoc cánach a fháil má bhí tú ag obair agus má tá tú
dífhostaithe nó as obair mar gheall ar thinneas anois.

  * [ _Conas do cháin a athbhreithniú do cháiníocóirí ÍMAT_ ](/ga/money-and-tax/tax/income-tax/how-to-review-your-paye-tax/)

Conas a sheiceáil an bhfuil an méid ceart cánach íoctha agat agus cad atá le
déanamh má d’íoc tú an iomarca nó róbheag.

  * [ _An Cháin Mhaoine Áitiúil (CMÁ) a Íoc_ ](/ga/money-and-tax/tax/housing-taxes-and-reliefs/paying-local-property-tax/)

Féadfaidh tú do Cháin Mhaoine Áitiúil (CMÁ) a íoc ar roinnt bealaí. Cuimsítear
sa cháipéis seo do chuid roghanna.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

