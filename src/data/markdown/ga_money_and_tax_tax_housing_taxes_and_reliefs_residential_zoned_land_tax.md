English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cánacha agus faoisimh a bhaineann le
tithíochta ](/ga/money-and-tax/tax/housing-taxes-and-reliefs/) > Cáin ar
Thalamh Chriosaithe Chónaithe

#  Cáin ar Thalamh Chriosaithe Chónaithe

  * Cad í Cáin ar Thalamh Chriosaithe Chónaithe? 
  * Conas a sheiceálaim an bhfuil Cáin ar Thalamh Chriosaithe Chónaithe le híoc do thalamh? 
  * An gá dom Cáin ar Thalamh Chriosaithe Chónaithe a íoc? 
  * Cé mhéid í an Cháin ar Thalamh Chriosaithe Chónaithe? 
  * Eolas breise 

##  Cad í Cáin ar Thalamh Chriosaithe Chónaithe?

Gearrfar Cáin nua ar Thalamh Chriosaithe Chónaithe (CTCC) ó 2024 gach bliain
ar thalamh atá:

  * Criosaithe d’úsáid tithíochta agus 
  * A bhfuil teacht aici ar sheirbhísí riachtanacha, cosúil le soláthar uisce, bóithre agus soilsiú 

Taispeántar an talamh seo ar dhréachtléarscáileanna ar féidir leat athruithe a
mholadh dóibh. Foilseofar an léarscáil deiridh an 1 Nollaig 2023\.

Má tá tú i d’úinéir ar an talamh an 1 Feabhra 2024, caithfidh tú tuairisceán
cánach CTCC a dhéanamh faoin 23 Bealtaine 2024.

I gcás 2024, bainfidh an cháin le talamh a bhí criosaithe agus a bhí
seirbhísithe an 1 Eanáir 2022.

##  Conas a sheiceálaim an bhfuil Cáin ar Thalamh Chriosaithe Chónaithe le
híoc do thalamh?

Taispeánfar talamh a bhfuil CTCC le híoc di ar léarscáil. D’fhoilsigh údaráis
áitiúla dréachtléarscáileanna CTCC faoin 1 Samhain 2022. Is féidir leat amharc
ar na dréachtléarscáileanna agus aighneacht a dhéanamh faoi thalamh a cheapann
tú ba cheart a eisiamh nó a chuimsiú.

Má thaispeántar do réadmhaoin chónaithe, ní gá duit aighneacht a dhéanamh má
bhaineann Cáin Mhaoine Áitiúil le do réadmhaoin mar gheall go gciallaíonn seo
nach mbainfidh an CTCC léi.

Nuashonrófar dréachtléarscáileanna agus foilseofar léarscáileanna forlíontacha
faoin 1 Bealtaine 2023. Is féidir le húinéirí talún athruithe a mholtar ar na
léarscáileanna nuashonraithe a sheoladh ar aghaidh.

Más úinéir talún thú agus má dhéanann tú aighneacht, is féidir leat an
cinneadh a achomharc a dhéanann údarás áitiúil mura gcomhaontaíonn tú leis.

Foilseofar an léarscáil deiridh talún atá faoi dhliteanas CTCC an 1 Nollaig
2023.

##  An gá dom Cáin ar Thalamh Chriosaithe Chónaithe a íoc?

Má chuirtear talamh san áireamh ar an léarscáil CTCC agus má tá tú i d’úinéir
uirthi an 1 Feabhra 2024, caithfidh tú CTCC a íoc murach gur réadmhaoin í atá
eisiata.

Ní bhaineann CTCC le réadmhaoin chónaithe reatha. Má tá do réadmhaoin faoi
dhliteanas Cáin Mhaoine Áitiúil, is réadmhaoin chónaithe í agus ní gá duit
CTCC a íoc di.

Má tá gairdín nó clós ag do réadmhaoin chónaithe atá níos mó ná 0.4047
heicteár (1 acra) agus má chuirtear san áireamh é ar an léarscáil CTCC, tá ort
clárú do CTCC ach ní gá duit an cháin a íoc.

Beidh tú in ann clárú don cháin ó thráth déanach in 2023. Beidh eolas faoi
conas clárú agus íoc ar fáil níos gaire don am sin.

Más úinéir thú ar thalamh atá faoi dhliteanas CTCC an 1 Feabhra 2024,
caithfidh tú tuairisceán cánach CTCC a dhéanamh faoin 23 Bealtaine 2024.

##  Cé mhéid í an Cháin ar Thalamh Chriosaithe Chónaithe?

Is é an ráta CTCC 3% de luach margaidh na talún ar an dáta luachála. Beidh an
chéad dáta luachála an 1 Feabhra 2024. Déanann an t-úinéir talún féinmheasúnú
ar an luach margaidh.

##  Eolas breise

D’fhoilsigh an Roinn Airgeadais agus an Roinn Tithíochta, Rialtais Áitiúil
agus Oidhreachta Cáin ar Thalamh Chriosaithe Chónaithe - Freagra ar do
Cheisteanna (pdf).

Chuir an Roinn Tithíochta, Rialtais Áitiúil agus Oidhreachta grafaic faisnéise
ar an amlíne agus ar an bpróiseas le chéile.

D’fhoilsigh na Coimisinéirí Ioncaim Treoir mhionsonraithe ar Cháin ar Thalamh
Chriosaithe Chónaithe (pdf).

Cuireann d’údarás áitiúil eolas ar fáil ar an CTCC do do cheantar.

_**Dáta an Leasaithe Deireanaigh:** 19 Nollaig 2022 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/housing-taxes-and-reliefs/residential-zoned-land-
tax/?utm_source=sharebutton_facebook) [
](https://twitter.com/intent/tweet/?text=C%C3%A1in%20ar%20Thalamh%20Chriosaithe%20Ch%C3%B3naithe&url=https://www.citizensinformation.ie/ga/money-
and-tax/tax/housing-taxes-and-reliefs/residential-zoned-land-
tax/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/housing-taxes-and-reliefs/residential-zoned-land-
tax/?utm_source=sharebutton_whatsapp) [
](mailto:?subject=C%C3%A1in%20ar%20Thalamh%20Chriosaithe%20Ch%C3%B3naithe&body=https://www.citizensinformation.ie/ga/money-
and-tax/tax/housing-taxes-and-reliefs/residential-zoned-land-
tax/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Díospóidí a réiteach idir tiarnaí talún agus tionóntaí_ ](/ga/housing/renting-a-home/resolving-disputes/disputes-between-landlords-and-tenants/)

Féadann díospóidí a bheith ann idir tiarnaí talún agus tionóntaí i dtaca le
cóiríocht a ligtear ar cíos. Is mó cás inar féidir na díospóidí seo a réiteach
ar bhonn neamhfhoirmeálta idir an dá pháirtí. Tuilleadh eolais.

  * [ _Na cearta ag atá tiarnaí talún agus na hoibleagáidí atá orthu_ ](/ga/housing/renting-a-home/landlords-rights-and-responsibilities/landlords-rights-and-obligations/)

Tá cearta áirithe ag úinéirí talún agus tá oibleagáidí áirithe orthu a
dhíorthaíonn ón dlí um thiarnaí talún agus tionóntaí agus ó aon chomhaontú
tionóntachta freisin (bíodh sé scríofa nó labhartha) idir an tiarna talún agus
an tionónta.

  * [ _Rialú cúraim chónaithe do dhaoine scothaosta_ ](/ga/health/health-services/health-services-for-older-people/regulation-residential-care-older-people/)

Cuireann an tÚdarás um Cháilíocht agus Eolas Sláinte (ÚCES) caighdeáin
náisiúnta cáilíochta i bhfeidhm i dtithe altranais idir phríobháideach agus
phoiblí. Is féidir tuarascálacha faoi na cigireachtaí a fháil uathu.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

