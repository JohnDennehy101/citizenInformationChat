English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Táillí dlí agus costais ar chásanna sibhialta

#  Táillí dlí agus costais ar chásanna sibhialta

  * Eolas 
  * Rialacha 
  * Tuilleadh faisnéise 

##  Eolas

Má tá cás sibhialta á ghlacadh agat a fhad leis an gcúirt in Éirinn, chomh
luath agus is féidir leat tar éis duit treoracha a thabhairt do d’  aturnae  ,
ní mór dó/di scéal a chur chugat i scríbhinn maidir leis na táillí a ghearrfar
ort as a c(h)uid seirbhísí. Murar féidir suim chruinn a thabhairt duit, ní mór
dó/di meastachán a thabhairt ar shuim nó, ar a laghad, cur síos a dhéanamh ar
conas a ríomhfar muirir nó táillí.

Go hiondúil, fanann aturnaetha go dtí go gcuirtear cás i gcrích sula lorgaíonn
siad íocaíocht a dtáillí. Ach, anois agus arís, d’fhéadfadh sé go mbeadh
éileamh déanta roimh ré ar na táillí, go háirithe má tá seans maith ann nach
n-éireoidh leat sa chás.

##  Rialacha

Is éard a d’fhéadfadh bheith i gceist le táille an aturnae – an táille
ghairmiúil, muirir ilghnéitheacha (mar shampla, glaonna gutháin) agus muirir ó
thríú páirtithe, (mar shampla, gníomhaireachtaí rialtais). Ní cheadaítear
d’aturnaetha táille a ghearradh ort ar bhonn céatadáin d’aon dámhachtain nó
réiteach a dhéantar ar do chás.

Bunaítear muirir aturnae ar an méid a leanas:

  * castacht an ábhair 
  * práinne an ábhair 
  * deacracht na gceisteanna a chuirtear 
  * an scil, saothar, eolas speisialaithe agus an fhreagracht atá i gceist 
  * líon agus tábhacht na gcáipéisí arna réiteach nó scrúdú 
  * méid nó luach aon idirbhirt atá i gceist 
  * tábhacht an ábhair i do leith 
  * an t-am a chaith an pearsanra go réasúnta i ngnóthas an aturnae leis an ábhar 
  * an áit nó na háiteanna agus na cúinsí ina dtugtar faoin ábhar 

Mura bhfuil tú sásta le bille d’aturnae, tá roinnt roghanna agat, féach,
‘Tuilleadh Faisnéise’ thíos.

De ghnáth, má éiríonn leat i do chás, íocfaidh an páirtí an chuid is mó de do
chostais (lena n-áirítear táillí dlí) nó iad go léir.

D’fhéadfá bheith faoi dhualgas costais agus táillí uile d’fhoirne féin dlí
agus iad siúd den pháirtí eile a íoc, áfach, sna cásanna a leanas:

  * mura n-éiríonn leat i do chás 
  * má chomhaontaíonn tú chun glacadh le suim atá níos lú ná d’éileamh iomlán 
  * má theipeann ar chúirt do chostais nó comhréir díobh a dhámhachtain ort 
  * déanann an chúirt na costais a dhámhachtain i do leith 

Is tábhachtach a thabhairt faoi deara nach mbronnann InjuriesBoard costais do
cheachtar páirtí nó i leith ceachtar páirtí.

##  Tuilleadh faisnéise

Níor cheart do tháille aturnae bheith iomarcach don obair a rinneadh. Má
mheasann tú go bhfuil bille d’aturnae iomarcach, ba cheart duit teagmháil a
dhéanamh le d’aturnae le soiléiriú a lorg agus le hiarracht a dhéanamh
comhaontú a dhéanamh. Tá fáil ar fhaisnéis ar tháillí i mbileog an Dlí-
Chumainn [ Faisnéis maidir le muirir dhlí (pdf)
](https://www.lawsociety.ie/globalassets/documents/pdfs/legalcharges.pdf) .

Mura bhfuil tú sásta go fóill, féadfaidh tú gearán a dhéanamh leis an Dlí-
Chumann. Feidhmíonn an Dlí-Chumann mar an gcomhlacht rialála d’aturnaetha in
Éirinn, agus leagann siad rialacha agus rialacháin síos faoi conas is féidir
le haturnaetha tabhairt faoina gcuid gnó, lena n-áirítear muirir dhlí. Tá
Binse Disciplíneach ann, ar féidir leis imscrúdú a dhéanamh ar aon líomhaintí
de mhí-iompar a dhéantar i leith aturnae. Is féidir leat tuilleadh a léamh
faoi [ ghearán a dhéanamh faoi aturnae in Éirinn anseo
](http://www.lawsociety.ie/Public/Complaints-against-solicitors/) .

Anuas air sin, d’fhéadfadh an [ Máistir Fómhais
](../court_offices/office_of_the_taxing_master.ga.html) measúnú neamhchlaonta
a dhéanamh ar do chostais dlí, tugtar cánachas costas air seo. Oifig den Ard-
Chúirt is ea an Máistir Fómhais agus ní bhaineann sé le cáin nó leis na
Coimisinéirí Ioncaim. Tá [ eolas ar chánachas costas
](http://www.courts.ie/offices.nsf/lookuppagelink/8AFDD6975A6F081380256E7B004D9971)
ar láithreán gréasáin na Seirbhíse Cúirteanna.

Sa bhreis air sin, coimeádann an Dlí-Chumann liosta de na haturnaetha atá
cláraithe ar fud na tíre. Cuardaigh [ an t-eolaire de ghnóthais aturnaetha ar
fud na hÉireann anseo ](http://www.lawsociety.ie/Find-a-Solicitor/) .

_**Dáta an Leasaithe Deireanaigh:** 3 Márta 2015 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/legal-fees-and-costs-for-civil-cases/?utm_source=sharebutton_facebook) [
](https://twitter.com/intent/tweet/?text=T%C3%A1ill%C3%AD%20dl%C3%AD%20agus%20costais%20ar%20ch%C3%A1sanna%20sibhialta&url=https://www.citizensinformation.ie/ga/justice/civil-
law/legal-fees-and-costs-for-civil-cases/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/legal-fees-and-costs-for-civil-cases/?utm_source=sharebutton_whatsapp) [
](mailto:?subject=T%C3%A1ill%C3%AD%20dl%C3%AD%20agus%20costais%20ar%20ch%C3%A1sanna%20sibhialta&body=https://www.citizensinformation.ie/ga/justice/civil-
law/legal-fees-and-costs-for-civil-cases/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Imeachtaí i gcásanna cúirte sibhialta_ ](/ga/justice/civil-law/proceedings-in-civil-court-cases/)

Tá cur síos sa cháipéis seo ar éisteacht cúirte i gcás sibhialta.

  * [ _Cúnamh dlí sibhialta agus comhairle dlí_ ](/ga/justice/legal-aid-and-advice/comhairle-dhli-shibhialta-agus-cunamh-dlithiuil/)

Míniú ar chúnamh dlíthiúil sibhialta agus comhairle dlí agus na critéir
incháilitheachta chun leas a bhaint as.

  * [ _Cúnamh dlí sibhialta agus conspóidí trasteorann_ ](/ga/justice/legal-aid-and-advice/civil-legal-aid-and-cross-border-disputes/)

Má tá conspóid dlí ar siúl agat i dtír eile den AE féadtar go mbeidh tú in ann
leas a bhaint as cúnamh dlí sa tír sin ach iarratas a chur isteach ar an mBord
um Chúnamh Dlíthiúil

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

