English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Cearta leanaí agus beartas um leanaí ](/ga/birth-
family-relationships/children-s-rights-and-policy/) > Leanaí agus cearta in
Éirinn

#  Leanaí agus cearta in Éirinn

  * Réamhrá 
  * Oideachas agus Fostaíocht 
  * Taisteal agus áineas 
  * Sláinte agus caidrimh 
  * Cearta Dlíthiúla 
  * Tuilleadh eolais 

##  Réamhrá

In Éirinn, déantar leanbh a shainiú faoin [ Acht um Chúram Leanaí 1991
](http://www.irishstatutebook.ie/1991/en/act/pub/0017/index.html) , [ Acht na
Leanaí 2001 ](http://www.irishstatutebook.ie/2001/en/act/pub/0024/index.html)
agus [ Coinbhinsiún na Náisiún Aontaithe um Chearta an Linbh
](http://www.dcya.gov.ie/viewdoc.asp?fn=/documents/UNrightsofchild/UN_Convention_on_the_rights_of_the_child.pdf)
mar dhuine ar bith atá faoi 18 mbliana d’aois. Bíonn srian aoise ar an méid a
cheadaítear do leanbh a dhéanamh. Cuireann an doiciméad seo eolas ar fáil faoi
cheisteanna mar sin a mbíonn tionchar acu ar shaol an linbh.

##  Oideachas agus Fostaíocht

###  Córas oideachais

Cuimsíonn córas oideachais na hÉireann an bhunscoil, scoil dara leibhéal, tríú
leibhéal agus breisoideachas. Féadfaidh leanaí freastal ar an mbunscoil ó 4
bliana d’aois ar aghaidh. Caithfidh leanaí a bheith 12 bliana d’aois ar an 1
Eanáir sa chéad bhliain scoile ag an dara leibhéal.

Tá freisin [ Cúram Luath-Óige agus Scéim Oideachais ](/ga/education/pre-
school-education-and-childcare/early-childhood-care-and-education-scheme/) do
leanaí aois réamhscoile. Ní mór dóibh a bheith ar a laghad 3 bliana d’aois.

###  Tinreamh Scoile

Bíonn tinreamh scoile (nó oideachas a fháil) éigeantach ó 6 bliana d’aois go
dtí 16 bliana d’aois nó go dtí go gcríochnaíonn mic léinn 3 bliana den
oideachas dara leibhéal, cibé is déanaí.

Níl aon [ oideachas luath-óige ](/ga/education/pre-school-education-and-
childcare/early-childhood-education/) éigeantach i gceist.

Is é [ an Ghníomhaireach um Leanaí agus an Teaghleach (Tusla)
](http://www.tusla.ie/) an ghníomhaireacht náisiúnta a bunaíodh le cinntiú go
bhfreastalaíonn leanaí ar scoil go rialta nó go bhfaigheann siad oideachas mar
is cuí. An Bord:

  * Déanann siad monatóireacht ar thinreamh scoile, agus glacann siad raon bearta i gcásanna nach bhfreastalaíonn leanaí ar an scoil 
  * Coinníonn sé clár de leanaí nach bhfuil ag freastal ar scoil aitheanta 
  * Coinníonn sé clár de leanaí atá 16 agus 17 mbliana d’aois a fhágann an scoil go luath le dhul ag obair agus déanann sé socruithe maidir lena n-oideachas agus oiliúint leanúnach i gcomhar le soláthraithe agus fostóirí 

Tá dualgas reachtúil ar thuismitheoirí agus ar chaomhnóirí a chinntiú go
bhfreastalaíonn a gcuid leanaí ar scoil nó go bhfaigheann siad oideachas ar
bhealach éigin eile. Má mheasann an Tusla go bhfuil teipthe ar thuismitheoirí
an dualgas sin a chomhlíonadh, seoltar rabhadh chuig tuismitheoirí trí Fhógra
Tinreamh Scoile, agus má theipeann ar thuismitheoirí cloí le sonraí an fhógra
ina dhiaidh sin, féadfar iad a ionchúiseamh. Tá tuilleadh eolais ar fáil inár
ndoiciméad maidir le  tinreamh scoile  .

Déanann an Bord idirghabháil i ndáil le díbirtí ón scoil atá beartaithe
freisin.

Tuilleadh eolais ar fáil inár ndoiciméad, [ Forbhreathnú ar chóras oideachais
na hÉireann ](/ga/education/the-irish-education-system/overview-of-the-irish-
education-system/) .

###  Obair

Faoin [ Acht um Chosaint Daoine Óga (Fostaíocht), 1996
](http://www.irishstatutebook.ie/1996/en/act/pub/0016/index.html) , ní féidir
le fostóirí leanaí faoi bhun 16 bliana d’aois a fhostú i bpoist lánaimseartha.
Ní féidir le leanaí faoi bhun 14 bliana d’aois a bheith fostaithe. Féadfaidh
leanaí atá 14 agus 15 bliana d’aois a bheith fostaithe mar a leanas:

  * Is féidir leo obair éadrom a dhéanamh le linn laethanta saoire scoile amháin - caithfidh siad 21 lá saor a bheith acu i rith an ama sin. 
  * Caithfidh siad a bheith rannpháirteach i gclár oideachais nó taithí oibre atá faofa agus nach ndéanann díobháil do chúrsaí sláinte, sábháilteachta nó forbartha 
  * Obair scannánaíochta, chultúrtha, fhógraíochta nó spóirt faoi cheadúnais atá eisithe ag an Aire Post, Fiontar agus Nuálaíochta 

Féadfaidh leanaí atá 15 bliana d’aois 8 n-uaire in aghaidh na seachtaine
d’obair éadrom a dhéanamh le linn téarma na scoile. Is é an líon uaireanta ar
a mhéid in aghaidh na seachtaine do leanaí lasmuigh de théarma na scoile ná 35
uair nó suas le 40 uair más taithí oibre atá faofa atá i gceist.

Is é an líon uaireanta ar a mhéid in aghaidh na seachtaine do leanaí atá 16
agus 17 mbliana d’aois ná 40 uair agus uasmhéid 8 n-uaire in aghaidh an lae.

Tuilleadh eolais ar fáil inár ndoiciméad, [ Uaireanta oibre do dhaoine óga
](/ga/employment/starting-work-and-changing-job/young-people-at-work/working-
hours-rest-breaks-young-people/) agus [ Cearta oibrithe óga
](/ga/employment/starting-work-and-changing-job/young-people-at-work/rights-
of-young-workers/) .

###  Íosphá

Déanann [ an tAcht um Pá Íosta Náisiúnta 2000
](http://www.irishstatutebook.ie/2000/en/act/pub/0005/index.html) foráil ó mhí
Eanáir 2024 go mbeidh an ráta íosphá d’fhostaí aosach le taithí cothrom le
€12.70 san uair. Tá rátaí pá bunaithe go hiomlán ar aois, mar shampla, tá
fostaí faoi 18 mbliana d’aois i dteideal €8.89 san uair nó 70% den íosphá. Tá
fostaí 18 mbliana d’aois i dteideal €10.16 nó 80% den íosphá, agus tá fostaí
19 mbliana d’aois i dteideal €11.43 nó 90% den íosphá.

Is féidir tuilleadh eolais a fháil faoin Íosphá Náisiúnta inár ndoiciméad, [
Rátaí pá íosta in Éirinn ](/ga/employment/employment-rights-and-
conditions/pay-and-employment/minimum-wage/) .

###  Printíseachtaí agus gairmeacha eile

Seo a leanas an aois íosta gur féidir dul le gairmeacha áirithe:

  * Is féidir leat a bheith mar phrintíseach le SOLAS ag 16 bliana d’aois 
  * Is féidir leat a bheith mar phrintíseach san Arm nó san Aerchór ag 18 mbliana d’aois 
  * Is féidir leat dul isteach san Arm, san Aerchóir agus sa tSeirbhís Chabhlaigh ag 18 mbliana d’aois 
  * Is féidir leat dul isteach sna Gardaí Síochána ag 18 mbliana d’aois 

###  Feighleoireacht leanaí

Níl aon íos-aois dhlíthiúil ann maidir le feighleoireacht leanaí.

###  Íocaíochtaí dífhostaíochta

Nuair a bhíonn duine ag obair, tosaíonn siad ag déanamh  ranníocaíochtaí
árachais shóisialta  ag 16 bliana d’aois. Mar sin féin, ní féidir íocaíochtaí
dífhostaíochta a éileamh, cosúil le [ Sochar Cuardaitheora Poist
](https://www.citizensinformation.ie/ga/social-welfare/unemployed-
people/jobseekers-benefit/) nó [ Liúntas Cuardaitheora Poist
](https://www.citizensinformation.ie/ga/social-welfare/unemployed-
people/jobseekers-allowance/) , go dtí 18 mbliana d’aois. Caithfear critéir
eile a shásamh freisin le bheith incháilithe.

###  Cáin

Níl aon aois íosta ag a bhfuil tú faoi dhliteanas [ cáin ](/ga/money-and-
tax/tax/income-tax/how-your-tax-is-calculated/) a íoc nó chun an [ Muirear
Uilíoch Sóisialach ](/ga/money-and-tax/tax/income-tax/universal-social-
charge/) a íoc  

##  Taisteal agus áineas

###  Gluaisteánaíocht

Tá [ catagóirí feithiclí ](/ga/travel-and-recreation/motoring/driver-
licensing/categories-of-motor-vehicles-and-minimum-age-of-drivers-in-ireland/)
áirithe ann ina gceadaítear do leanbh faoi bhun 18 mbliana d’aois tiomáint
nuair a bhíonn [ ceadúnas foghlaimeora nó ceadúnas tiomána ](/ga/travel-and-
recreation/motoring/driver-licensing/) aige/aici. Seo a leanas na catagóirí:

**Catagóirí feithiclí** **Catagóir** |  **Cineál feithicle** |  **Aois íosta an tiománaí**  
---|---|---  
AM  |  Móipéidí agus trírothaigh le luas uasta 45kph agus cuadrothair éadrom  |  16 bliana d’aois   
A1  |  Gluaisrothair 11kW nó níos lú agus 125cc nó níos lú, le cóimheas uasta cumhachta / meáchain de 0.1kW / kg, agus trírothaigh mótair de 15kW nó níos lú  |  16 bliana d’aois   
B  |  Feithiclí le suíocháin do suas le 8 paisinéirí agus uas-mheáchan de 3,500kg (a chuimsíonn leantóir a tharraingt sa chás nach dtéann uas-mheáchan an leantóra thar 750kg nuair atá sé lódáilte go hiomlán)  |  17 mbliana d’aois   
W  |  Feithiclí oibre le leantóir nó dá uireasa, cosúil le tarracóir talún nó JCB  |  16 bliana d’aois   
  
Caithfidh tiománaí an [ tástáil teoirice tiomána ](/ga/travel-and-
recreation/motoring/driving-tests/driver-theory-test/) a phasáil sula ndéanann
sé/sí iarratas ar an gcéad cheadúnas foghlama. Is féidir tástáil teoirice
tiomána a ghlacadh ag aois ar bith. Mar sin féin, ní mór duit iarratas a
dhéanamh ar do chéad chead foghlaimeora laistigh de dhá bhliain tar éis duit
an tástáil teoirice a rith nó beidh an deimhniú tástála caite. Má tá [ Cárta
Seirbhísí Poiblí (PSC) ](https://psc.gov.ie/#) agus cuntas fíoraithe [ MyGovID
](https://www.mygovid.ie/) agat, féadfaidh tú iarratas a dhéanamh ar do chéad
chead foghlaimeora ar líne.

###  Bádóireacht

Ní féidir leat tiomáint ar bith ceardaíochta le hinneall níos mó ná 3.7kW
(5hp) mura rud é go bhfuil tú ar a laghad 12 bliain d'aois.

Ní mór duit a bheith ar a laghad 16 bliana d'aois sular féidir leat tiomáint
ar árthach uisce pearsanta (scaird sciála) nó cumhacht bád / bád mótair atá in
ann 17 muirmhíle nó níos mó.

###  Taisteal thar lear

Ní féidir le leanaí saoire nó eitilt a chur in áirithint go dtí go mbíonn siad
18 mbliana d’aois. Is iomaí aerlíne nach ligeann do pháistí atá faoi bhun 16
bliana d’aois taisteal gan tionlacain - téigh i dteagmháil le d’aerlíne chun a
beartas a dheimhniú.

Ta [ pasanna do pháistí ](/ga/travel-and-recreation/passports/passports-for-
children/) atá faoi bhun 18 mbliana d’aois bailí ar feadh 5 bliana. Teastaíonn
toiliú tuismitheoirí agus iarratas á dhéanamh. Is féidir leat iarratas
céaduaire a dhéanamh ar líne ar phas do dhuine faoi 18 mbliana d’aois ó áit ar
bith ar domhan.

Féadfaidh tú pas linbh a athnuachan ar líne freisin.

Is féidir leat pas linbh a athnuachan ar líne freisin. Is féidir leat iarratas
a dhéanamh ar phas deich mbliana nuair atá tú 18 mbliana d’aois nó níos sine.

###  Alcól

Faoi na [ hAchtanna Deochanna Meisciúla
](http://www.irishstatutebook.ie/2003/en/act/pub/0031/sec0013.html#partiii-
sec13) , is cion é alcól a cheannach nó duine a fháil chun alcól a cheannach
duit, má bhíonn siad faoi bhun 18 mbliana d’aois. Is cion é do leanaí alcól a
ól mura bhfuil siad i dteach phríobháideach agus toiliú tuismitheora acu.

Is cion é do leanaí a bheith i siopa eischeadúnais mura bhfuil siad in
éineacht le tuismitheoir nó caomhnóir.

Ní cheadaítear do leanaí a bheith ar áitreabh ceadúnaithe ach amháin má bhíonn
siad in éineacht le tuismitheoir nó caomhnóir, ach tá srianta áirithe i gceist
leis an bhforáil sin. Má bhíonn leanbh faoi thionlacan tuismitheora/caomhnóra,
féadfar fanacht ar an áitreabh go dtí 9in (10in ó Bhealtaine go Meán Fómhair)
mura n-airíonn sealbhóir an cheadúnais go bhféadfaí díobháil a dhéanamh do
shláinte, do shábháilteacht agus do leas an linbh. Féadfaidh leanaí atá 15-17
bliana d’aois fanacht ar an áitreabh tar éis 9in nuair a bhíonn siad ag
freastal ar ócáid phríobháideach ina bhfuil béile suntasach ar fáil.

Faoin [ Acht Deochanna Meisciúla 2008
](http://www.irishstatutebook.ie/2008/en/act/pub/0017/sec0014.html) , tá
cumhacht ag na Gardaí alcól a ghabháil nuair a bhíonn sé ag leanbh atá faoi
bhun 18 mbliana d’aois agus nuair atá cúis réasúnta acu a chreidiúint go
ndéanfaidh leanbh faoi bhun 18 mbliana d’aois alcól a ól in áit phoiblí.

Tuilleadh eolais ar fáil inár ndoiciméad, [ Alcól agus an dlí
](/ga/justice/criminal-law/criminal-offences/alcohol-and-the-law/) .

###  Toitíní

Faoin [ Acht Sláinte Poiblí (Tobac) 2002
](http://www.irishstatutebook.ie/2002/en/act/pub/0006/index.html) , is cion é
toitíní nó táirgí tobac eile a dhíol le duine ar bith faoi 18 mbliana d’aois.

Má tá tú faoi 18 mbliana d'aois, [ ní féidir leat deataigh i gcarr
](https://www.dcya.gov.ie/docs/17.12.2015_Reilly_&_Varadkar_announce_start_date_for_smo/3675.htm)
. Ina theannta sin, ní féidir aon duine eile deataigh agus tú sa charr.

###  Cearrbhachas

Ní féidir leat ticéad Lató a cheannach nó geall a chur go dtí go mbíonn tú 18
mbliana d’aois. Faoin [ Acht um Chearrbhachas 1931
](http://www.irishstatutebook.ie/1931/en/act/pub/0027/index.html) , is cion é
do leanaí a bheith i siopa geallghlacadóra ar bith. Mar sin féin, faoin [ Acht
um Chearrbhachas agus Crannchuir 1956
](http://www.irishstatutebook.ie/1956/en/act/pub/0002/index.html) féadfar a
bheith i mbun cearrbhachais i halla siamsaíochta nó ag aonach siamsaíochta ag
16 bliana d’aois.

###  Scannáin, físeáin agus cluichí ríomhaire

**Scannáin  
** Bíonn na scannáin is féidir leat a fheiceáil sa phictiúrlann ag brath ar
rangúchán na scannán sin. Seo a leanas na rangúcháin scannán atá in úsáid faoi
láthair:

  * G: Tá an scannán feiliúnach do gach duine lena n-áirítear leanaí atá ar aois scoile 
  * PG: Cé gur féidir le leanaí breathnú ar an scannán gan tionlacan, moltar treoir tuismitheora a bheith i gceist maidir le feiliúnacht an ábhair do leanaí faoi bhun 12 bliana d’aois 
  * 12A: Cé go meastar an scannán a bheith feiliúnach do leanaí atá 12 bliana d’aois nó níos sine, féadfar leanbh faoi bhun 12 bliana d’aois a scaoileadh isteach chun breathnú ar an scannán má bhíonn sé/sí faoi thionlacan tuismitheora nó caomhnóra 
  * 15A: Cé go meastar an scannán a bheith feiliúnach do leanaí atá 15 bliana d’aois nó níos sine, féadfar leanbh faoi bhun 15 bliana d’aois a scaoileadh isteach chun breathnú ar an scannán má bhíonn sé/sí faoi thionlacan tuismitheora nó caomhnóra 
  * 16: Meastar go bhfuil an scannán feiliúnach do leanaí atá 16 bliana d’aois nó níos sine. Ní féidir cead isteach chuig an scannán a cheadú do leanaí faoin aois sin 
  * 18: Meastar go bhfuil an scannán feiliúnach do dhaoine atá 18 mbliana d’aois nó níos sine 

Tuilleadh eolais ar fáil inár ndoiciméad, [ Cinsearacht ar scannáin in Éirinn
](https://www.citizensinformation.ie/ga/consumer_affairs/media/censorship_of_films_in_ireland.html)
agus [ Cinsearacht ar thaifid físeáin agus DVD
](https://www.citizensinformation.ie/ga/consumer_affairs/media/censorship_of_video_and_dvd_recordings_in_ireland.html)
.

**Cluichí ríomhaire  
** Úsáidtear an [ Córas Uile-Eorpach Faisnéise do Chluichí (PEGI)
](http://www.pegi.info/en/index/) in Éirinn - córas rátála de réir aoise
maidir le rangúchán cluichí aoise. Is córas deonach é a bhíonn le leanúint ag
miondíoltóirí cluichí ríomhairí. Seo a leanas na réimsí rangúcháin:

  * 3+: Ábhar an chluiche feiliúnach do gach aoisghrúpa 
  * 7+: Ábhar an chluiche feiliúnach do leanaí atá 7 mbliana d’aois nó níos sine 
  * 12+: Ábhar an chluiche feiliúnach do leanaí atá 12 bliana d’aois nó níos sine 
  * 16+: Ábhar an chluiche feiliúnach do leanaí atá 16 bliana d’aois nó níos sine 
  * 18+: Ábhar an chluiche feiliúnach do leanaí atá 18 mbliana d’aois nó níos sine 

Ní thógann an rátáil aoise an leibhéal deacrachta nó scileanna a bhíonn ag
teastáil chun an cluiche a imirt san áireamh.

###  Úinéireacht ar pheataí

Faoin [ Acht um Rialú Madraí 1986
](http://www.irishstatutebook.ie/1986/en/act/pub/0032/index.html) , ní féidir
madra a choinneáil gan cheadúnas madraí. Ní eisíonn údarás áitiúil ceadúnas
madraí ar dhuine ar bith atá faoi bhun 16 bliana d’aois.

Caithfear madra a choinneáil faoi shrian nuair atá siad amuigh go poiblí - trí
choniall mar shampla. Caithfidh béalgharda a bheith ar phóir madraí áirithe i
gcónaí nuair atá siad amuigh go poiblí. Caithfidh na madraí sin a bheith faoi
stiúir duine atá níos sine ná 16 bliana d’aois agus coinnithe ar shlabhra nó
coniall láidir nach bhfuil níos faide ná 2 mhéadar.

Níl aon riachtanas ann ceadúnas a bheith agat do pheataí eile agus níl aon
reachtaíocht a shonraíonn aois íosta maidir le húinéireacht peataí.

###  Dróin agus aerárthaí mionsamhlacha

Ní mór dróin agus aerárthaí mionsamhlacha ar a bhfuil meáchan 1kg nó níos mó,
agus meáchan níos lú ná 25kg, a chlárú le hÚdarás Eitlíochta na hÉireann
(ÚEÉ). Nuair a bhíonn an meáchan á ríomh, ní chuirtear breosla san áireamh,
ach cuirtear san áireamh aon earraí nó trealamh atá suiteáilte san aerárthach
nó ceangailte leis an aerárthach, lastas ina measc, ag tús a eitilte, áfach.

Ní mór duit bheith os cionn 16 bliana d’aois chun drón nó aerárthach
mionsamhlach a chlárú. Ní mór do dhróin agus aerárthaí mionsamhlacha a
oibríonn iad siúd faoi 16 bliana d’aois a bheith cláraithe ag tuismitheoir nó
ag caomhnóir dlíthiúil. Tá fáil ar thuilleadh faisnéise ar chlárúchán ar [
láithreán gréasán ÚEÉ ](https://www.iaa.ie/general-aviation/drones) .

Nuair a bhíonn drón nó aerárthach mionsamhlach á oibriú, ní mór duit gan é a
oibriú riamh:

  * Má bheidh sé ina ghuais d’aerárthach eile atá ag eitilt 
  * Os cionn slua daoine 
  * Níos faide ná 300 méadar amach uait 
  * Laistigh de 120 méadar d’aon duine, árthach nó struchtúr nach bhfuil faoi do smacht 
  * Níos giorra ná 5 chiliméadar ó aerodróm 
  * Ar bhealach faillíoch nó meargánta a chuirfidh beatha nó maoin daoine eile i mbaol 
  * Níos airde ná 120 méadar os cionn leibhéal na talún 
  * Os cionn ceantair uirbeacha 
  * In aerspás sibhialta nó atá faoi rialú míleata 
  * I limistéir atá faoi chosc, ar nós suiteálacha míleata agus príosún 
  * Mura bhfuil cead agat ó úinéir na talún d’éirí de thalamh agus do thuirlingt an dróin/an aerárthaigh 

Ní mór d’aerárthach gan fhoireann ar a bhfuil meáchan 25kg nó níos mó a bheith
[ cláraithe ar bhealach cosúil leis an mbealach a chláraítear aerárthach le
foireann ](https://www.iaa.ie/general-aviation/aircraft-registration-leasing)
.

###  Na nArm Tine

Ní mór duit a bheith 16 bliain d'aois nó os a chionn sular féidir leat
iarratas ar dheimhniú airm tine. Ní mór duit a bheith 14 bliain d'aois nó os a
chionn sular féidir leat iarratas ar dheimhniú oiliúna arm tine. Ní gá go
mbeadh deimhniú oiliúna arm tine a ligfidh tú chun féin ar arm tine ach
cuireann sé deis a thabhairt duit chun arm tine a shealbhú agus iad i mbun
agus é a úsáid faoi mhaoirseacht an duine a bhfuil deimhniú airm tine don arm
tine agus tá os cionn 18 mbliana d'aois.

An ceanglas go mbeadh deimhniú airm tine i bhfeidhm freisin d'crosbhoghanna,
spearguns agus go léir thuas airguns treoluas muzzle áirithe (lena n-áirítear
marcóirí paintball).

###  Sceana

Níl aon aois íosta a leagtar ag ar féidir leat féin le scian. Mar sin féin, is
cion é a bheith acu scian in áit phoiblí gan údar maith, mar shampla le
haghaidh oibre.  

##  Sláinte agus caidrimh

###  Seirbhísí sláinte

Tá raon seirbhísí ann atá ar fáil go sonrach do leanaí agus soláthraítear
seirbhísí áirithe saor in aisce fiú amháin má bhíonn cárta leighis ag a
dtuismitheoirí. Cuirtear na seirbhísí sin ar fáil go ginearálta mar chuid de:
[ seirbhísí máithreachais agus leasa naíonáin ](/ga/health/health-
services/reproductive_health/maternity-and-infant-welfare-services/) , [
seirbhísí sláinte do leanaí réamhscoile ](/ga/health/health-services/children-
s-health/health-services-for-preschool-children/) agus [ seirbhísí sláinte
scoile ](/ga/health/health-services/children-s-health/school-health-services/)
. Bíonn leanaí i dteideal [ seirbhísí vacsaínithe agus imdhíonachta
](/ga/health/health-services/children-s-health/vaccinations-for-children/)
saor in aisce.

###  Gnáthaimh mháinliachta

Go ginearálta, bíonn sé riachtanach toiliú tuismitheora a fháil do leanaí
maidir le tástálacha agus gnáthaimh leighis agus mháinliachta agus chun
vacsaíní agus ionacluithe a fháil. Faoin [ Acht um Chionta Neamh-Mharfacha in
Aghaidh an Duine 1997
](http://www.irishstatutebook.ie/1997/en/act/pub/0026/sec0023.html#zza26y1997s23)
, féadfaidh leanaí atá 16 bliana d’aois nó níos sine toiliú a thabhairt maidir
le gnáthaimh mháinliachta.

###  Tolladh coirp agus tatú a fháil

Níl aon reachtaíocht a rialaíonn tolladh coirp agus tatú a fháil. Dá thoradh
sin, níl aon íos-aois dhlíthiúil gur féidir tolladh coirp nó tatú a fháil.

###  Fiacla a ghealadh

Faoi [ Threoir 2011/84/EU an 20 Meán Fómhair 2011 (pdf) ](http://eur-
lex.europa.eu/LexUriServ/LexUriServ.do?uri=OJ:L:2011:283:0036:0038:en:PDF)
caithfidh tú a bheith 18 mbliana d'aois nó os a chionn chun fiacla a ghealadh.

###  Leapacha gréine

Faoin [ Acht Sláinte Poiblí (Leapacha Gréine) Act 2014
](http://www.irishstatutebook.ie/2014/en/act/pub/0012/index.html) , ní mór
duit a bheith 18 bliain d'aois nó os a chionn a bheidh le lamháil a úsáid
leapa gréine.

###  Fuil a thabhairt

Ní féidir le duine a bheith mar dheontóir fola go dtí go mbíonn siad 18
mbliana d’aois.

###  Seirbhísí frithghiniúna

Níl aon aois íosta inar féidir [ comhairle agus oidis frithghiniúna
](/ga/health/health-services/reproductive_health/contraception/) a thabhairt.
Is í an aois toilithe maidir le gníomhaíocht ghnéasach ná 17 mbliana d’aois
agus féadfaidh cion coiriúil a bheith i gceist nuair a bhíonn gnéas ag duine
le duine atá faoi bhun 17 mbliana d’aois. Ciallaíonn sé sin go bhfuil
soláthraithe na seirbhísí frithghiniúna i dteideal na seirbhísí sin a dhiúltú
do dhaoine faoi bhun 17 mbliana d’aois.

###  Gníomhaíocht ghnéasach

Faoi [ Alt 3 den Acht um an Dlí Coiriúil (Cionta Gnéis) 2006
](http://www.irishstatutebook.ie/eli/2006/act/15/section/3/enacted/en/html#sec3)
arna leasú ag [ Alt 5 den Acht um an Dlí Coiriúil (Cionta Gnéasacha) (Leasú)
2007
](http://www.irishstatutebook.ie/eli/2007/act/6/section/5/enacted/en/html#sec5)
, is cion coiriúil é dul i ngleic nó iarracht a dhéanamh dul i ngleic le
gníomh gnéis le leanbh atá faoi bhun 17 mbliana d’aois. Ní cosaint ar bith é a
léiriú gur thoiligh an leanbh don ghníomh gnéasach. Aithníonn an Acht um an
Dlí Coiriúil (Cionta Gnéasacha) (Leasú), 2017 réaltacht na gcaidreamh piarach
faoi bhun aoise atá comhthoiliúil áfach, tríd an gcosaint 'neasacht aoise' a
thabhairt isteach. Faoin bhforáil seo, D'fhéadfadh duine atá cúisithe i ndul i
mbun gnímh ghnéasaigh le duine idir 15 & 17 mbliana d'aois comhthoilliú a
úsáid mar chosaint má bhíonn an duine cúisithe níos óige nó níos lú ná 2
bhliain níos sine. Ní féidir leis/léi bheith i gceannas ar an leanbh ná bheith
imeaglach ná dúshaothrach.

Bíonn toiliú riachtanach ón [ Stiúrthóir Ionchúiseamh Poiblí
](http://www.dppireland.ie/) maidir le hionchúiseamh linbh ar bith atá faoi
bhun 17 mbliana d’aois. D’fhéadfaí gan cailín 17 mbliana d’aois a raibh
caidreamh collaí aici a chiontú as an gcion ar an bhforas sin amháin.

Is cion é do dhuine atá i gceannas dul i mbun nó iarracht a dhéanamh dul i
mbun gnímh ghnéasaigh le páiste faoi bhun 18 mbliana d'aois.

###  Aitheantas ar inscne roghnaithe

Is féidir iarratas a dhéanamh ar [ dheimhniú aitheantais inscne
](https://www.welfare.ie/en/Pages/GRC1.aspx) thar ceann linbh d'aois 16 bliana
nó os a chionn má tá ordú cúirte a fuarthas go díolmhaítear an leanbh ó
freastal ar an riachtanas d'aois 18 nó os a chionn. Féadfaidh tú níos mó a
léamh inár ndoiciméad ar [ Aitheantas dlíthiúil don inscne is fearr leat
](/ga/birth-family-relationships/legal-recognition-of-preferred-gender/) .

###  Pósadh

Má bhíonn gnáthchónaí ort in Éirinn, is í an aois íosta ag ar féidir leat
pósadh ná 18 mbliana d’aois. Tá an scéal amhlaidh fiú má phósann tú lasmuigh
d’Éirinn.

Tuilleadh eolais ar fáil inár ndoiciméad ar na ceanglais dlí chun [ pósadh
](/ga/birth-family-relationships/getting-married/legal-requirments-for-
marriage/) .

###  Cothabháil

Bíonn dualgas ar thuismitheoir leanbh cleithiúnach a chothabháil. Leanbh
cleithiúnach ná leanbh:

  * Atá faoi bhun 18 mbliana d’aois nó 
  * Atá níos sine ná 18 mbliana d’aois agus faoi bhun 23 bliana d’aois ach fós i mbun oideachais go lánaimseartha 

Má chinneann cúirt gur theip ar thuismitheoir leanbh cleithiúnach cothabháil a
sholáthar ar bhealach atá _ceart sna cúinsí_ , d’fhéadfadh sí ordú a thabhairt
go ndéanfaí íocaíochtaí cothabhála tréimhsiúla chun tacú leis an leanbh. Lena
chois sin, d’fhéadfadh an chúirt ordú a thabhairt don tuismitheoir cnapshuim a
íoc.

Tuilleadh eolais inár ndoiciméad,  Orduithe agus comhaontuithe cothabhála
agus [ Cothabháil agus lánúin neamhphósta ](/ga/birth-family-
relationships/parenting-alone/maintenance-lone-parents/) .

###  An baile a fhágáil

Féadfaidh leanbh an baile a fhágáil ag 16 bliana d’aois má bhíonn toiliú
tuismitheora acu. Níl toiliú ar bith riachtanach ag 18 mbliana d’aois.

Má fhágann tú an baile roimh 18 mbliana d’aois gan toiliú tuismitheoirí agus
go meastar go bhfuil tú gan dídean nó i mbaol, féadfar iarratas a dhéanamh ar
[ an Ghníomhaireach um Leanaí agus an Teaghleach (Tusla)
](http://www.tusla.ie/) idirghabháil a dhéanamh. Tá eolas faoi na cumhachtaí
atá ar fáil do Tusla ar fáil inár ndoiciméad, [ Leanaí faoi chúram
](/ga/birth-family-relationships/services-and-supports-for-children/children-
in-care/) .

###  Tuismitheoirí nádúrtha a rianú

Más leanbh uchtaithe tú agus gur mian leat do thuismitheoirí nádúrtha a rianú,
féadfar do shonraí a iontráil ar [ Chlár Tosaíochta Teagmhála na hUchtála
Náisiúnta ](http://www.aai.gov.ie/index.php/tracing/contact-preference-
register.html) an tÚdarás Uchtála a éascaíonn teagmháil idir daoine uchtaithe
agus a dteaghlaigh nádúrtha. Mar sin féin, caithfidh tú a bheith 18 mbliana
d’aois nó níos sine.

##  Cearta Dlíthiúla

###  Freagracht choiriúil

Is í aois na freagrachta coiriúla ná 12 bliana d’aois. Ciallaíonn sé seo nach
féidir cion a bheith curtha i leith leanaí mura bhfuil 12 bliana d’aois
sroichte acu. Mar sin féin, tá eisceacht ann maidir le leanaí atá 10 nó 11
bliana d’aois, agus is féidir dúnmharú, dúnorgain, éigniú nó ionsaí
forthromaithe gnéis a chur ina leith.

Nuair a bhíonn cion curtha i leith linbh atá faoi bhun 14 bliana d’aois, ní
féidir imeachtaí breise ar bith a thógáil gan toiliú ón [ Stiúrthóir
Ionchúiseamh Poiblí ](http://www.dppireland.ie/) .

**Leanaí faoi 12**  
Nuair a bhíonn foras réasúnta ag Gardaí a chreidiúint go bhfuil cion déanta ag
leanbh faoi bhun 12 bliana d’aois agus nach féidir an leanbh a chúiseamh toisc
cúrsaí aoise, caithfidh na Gardaí an leanbh a thabhairt chuig na tuismitheoirí
nó caomhnóir. Nuair nach mbíonn a leithéid indéanta, eagróidh na Gardaí go
nglacfaidh [ an Ghníomhaireach um Leanaí agus an Teaghleach (Tusla)
](http://www.tusla.ie/) freagracht as an leanbh sa limistéar ina bhfuil
gnáthchónaí ar an leanbh. D’fhéadfadh sé nach láimhseálfadh an córas ceartais
choiriúil cionta coiriúla a dhéanann leanaí faoi bhun 12 bliana d’aois -
d’fhéadfadh Tusla an dualgas sin a chomhlíonadh. Tá eolas faoi na cumhachtaí
atá ar fáil don Tusla ar fáil inár ndoiciméad, [ Leanaí faoi chúram
](/ga/birth-family-relationships/services-and-supports-for-children/children-
in-care/) .

###  Coinneáil i stáisiún na nGardaí

Nuair a bhíonn leanbh [ faoi choinneáil i stáisiún na nGardaí
](/ga/justice/children-and-young-offenders/treatment-of-child-suspects-in-
garda-custody/) , bíonn dualgas ar an nGarda atá i gceannas an stáisiúin a
chinntiú, chomh fada agus is féidir, nach gceadaítear don leanbh casadh nó a
bheith i dteagmháil le hamhrastaigh atá sa stáisiún ag an am céanna. Ní féidir
leanbh a chur faoi agallamh i stáisiún na nGardaí ach amháin nuair a bhíonn
tuismitheoir nó caomhnóir i láthair. D’fhéadfaí é a cheadú i gcúinsí
speisialta, mar shampla, nuair a chruthaíonn moill sa phróiseas ceistiúcháin
baol báis nó díobhála.

###  An Chúirt Leanaí

Nuair atá coir á chur i leith linbh, déileáiltear leis sa [ Chúirt Leanaí
](/ga/justice/courts-system/children-court/) . . Féadfaidh an chúirt tréimhse
choinneála a ghearradh ar leanbh. Seoltar leanaí idir 10 agus 17 bliana d’aois
ar chuir na cúirteanna pianbhreith de thréimhse choinneála orthu chuig Campas
Coinneála Leanaí Bhail an Oibricigh. Ní féidir leis an gcúirt ordú coinneála a
ghearradh ach amháin má tá sí sásta gurb é an t-aon bhealach oiriúnach chun
déileáil leis an leanbh agus go bhfuil áit i scoil choinneála leanaí ar fáil.
Tá Baile an Oibricigh maoinithe ag Seirbhís na hÉireann um Cheartas i leith an
Aosa Óig. Féadfar daoine atá 18 mbliana d’aois nó níos sine a chur go príosún.

Chomh maith leis an gcoinneáil, bíonn cláir athstiúrtha agus smachtbhannaí
pobail ar fáil don chúirt.

Tá tuilleadh eolais ar fáil faoi leanaí agus an córas ceartais choiriúil inár
rannóg ar [ leanaí agus ciontóirí óga ](/ga/justice/children-and-young-
offenders/) .

###  Toghcháin

Chun vóta a chaitheamh i [ dtoghchán nó reifreann ](/ga/government-in-
ireland/elections-and-referenda/) in Éirinn, caithfidh tú a bheith  cláraithe
le vótáil  . Chun a bheith incháilithe le háireamh ar Chlár na dToghthóirí,
caithfidh tú a bheith 18 mbliana d’aois ar a laghad agus gnáthchónaí ort in
Éirinn tráth déanta an iarratais.

Má tá tú 16 nó 17 mbliana d’aois, is féidir leat iarratas a dhéanamh le bheith
ar an ‘liosta toghthóirí ar feitheamh’ ach níl tú i dteideal vótáil go dtí go
mbainfidh tú 18 mbliana d’aois amach, agus ag an bpointe sin cuirfear le Clár
na dToghthóirí go huathoibríoch thú. Sa chás go nglaofar toghchán, má tá tú
san áireamh ar an liosta toghthóirí atá ar feitheamh beidh tú san áireamh i
gclár na dtoghthóirí atá i bhfeidhm don toghchán sin fiú má éiríonn tú 18
mbliana d’aois ar an lá vótaíochta.  
  
Níl an liosta toghthóirí atá ar feitheamh mar chuid den chlár, agus níl sé ar
fáil lena iniúchadh.

Ní féidir leat seasamh mar iarrthóir i dtoghchán go dtí go mbeidh tú 18
mbliana d’aois ar a laghad. Caithfidh tú a bheith:

  * 18 mbliana d’aois le haghaidh toghcháin áitiúla 
  * 21 bliain d'aois do thoghcháin náisiúnta agus Eorpacha 
  * 35 bliain d'aois le haghaidh toghcháin uachtaránachta 

###  Conarthaí

Ní féidir leat conradh a dhéanamh atá ina cheangal de réir an dlí go dtí go
mbíonn tú 18 mbliana d’aois. Bíonn eisceacht ann maidir le _conarthaí
riachtanacha agus conarthaí leasa seirbhíse_ atá chun do leasa. Baineann
_conarthaí riachtanacha_ go hiondúil le conarthaí bia, éadaí agus lóistín, ach
d’fhéadfaí conarthaí a áireamh freisin a bhaineann le hoideachas agus oiliúint
cosúil le leabhair scoile agus éidí oiliúna.

Baineann conarthaí leasa seirbhíse go hiondúil le conarthaí do phrintíseachtaí
nó conarthaí le gníomhairí nó bainisteoirí. Ní bhíonn na conarthaí seirbhíse
sin infheidhmithe ach amháin má tá buntáiste ann duit nó gur chun do leasa
iad.

###  Cuntais bhainc

Bíonn cuntais do leanaí bunscoile simplí go hiondúil - cuntais choigiltis nó
taisce atá éasca le húsáid agus nach mbíonn muirir ar bith i gceist leo.
Féadfar iad a oscailt le suim bheag airgid.

Déanann cuntais do mhic léinn meánscoile cártaí ÚMB nó cártaí Dochair a
thairiscint go hiondúil, ach caithfear an cuntas a choinneáil i gcreidmheas i
gcónaí. Ní dhéantar saoráid rótharraingte a thairiscint agus bíonn teorainn
leis an méid is féidir a bhaint amach as an gcuntas. Ní gá táillí agus muirir
a íoc go hiondúil.

Ní féidir cuntas reatha caighdeánach a oscailt go dtí go mbíonn duine 18
mbliana d’aois.

Bíonn nósanna imeachta éagsúla ag gach soláthraí maidir le cuntas a oscailt.
Iarrann roinnt soláthraithe go ndéanfadh tuismitheoir nó caomhnóir foirm
oscailte cuntais a shíniú nuair atá an leanbh faoi bhun 16 bliana d’aois. Ní
iarrann soláthraithe eile an cead tuismitheora ach amháin má tá an leanbh faoi
bhun 13 bliana d’aois.

Tuilleadh eolais ar fáil inár ndoiciméad, [ Cuntas bainc a oscailt agus a
aistriú ](/ga/money-and-tax/personal-finance/banking/opening-a-bank-account/)
.

###  Seirbhís ar ghiúiré

Ní féidir leat [ suí ar ghiúiré sa chúirt ](/ga/justice/courtroom/jury-
service/) go dtí go mbíonn tú 18 mbliana d’aois. Má tá tú 18 agus d’ainm ar
Chlár na dToghthóirí an lá a thiocfaidh an Clár i bhfeidhm (15 Feabhra),
d’fhéadfá a bheith incháilithe le haghaidh [ seirbhíse giúiré
](/ga/justice/courtroom/jury-service#ld921f) . Féadfaidh tú d’ainm a chur leis
an dréachtchlár sula dtéann tú 18 mbliana d’aois.

###  Uacht a dhéanamh

Ní féidir leat [ uacht a dhéanamh ](/ga/death/before-a-death/making-a-will/)
go dtí go mbíonn tú 18 mbliana.

###  D’ainm a athrú

Féadfar sloinne an linbh a athrú ar [ Chlár na mBreitheanna ](/ga/birth-
family-relationships/after-your-baby-is-born/registering-birth-your-baby/) ach
ní tharlaíonn sé ach i gcúinsí speisialta. Mar sin féin, féadfar sloinne an
linbh a athrú trí ghníomhas dlí nó trí úsáid choitianta.

Féadfaidh leanaí atá idir 14 agus 17 mbliana d’aois Gníomhas Dlí a
chomhlíonadh iad féin, ach bíonn toiliú ón bheirt thuismitheoir riachtanach.
Nuair a bhíonn leanbh faoi bhun 14 bliana d’aois, caithfidh tuismitheoir
amháin an Gníomhas Dlí a chomhlíonadh le toiliú an tuismitheora eile.

Féadfar [ d’ainm a athrú trí ghníomhas dlí ](/ga/birth-family-
relationships/problems-in-marriages-and-other-relationships/changing-your-
name/) gan toiliú nuair atá tú 18 mbliana d’aois nó níos sine.  

##  Tuilleadh eolais

Comhaontas Cearta na Leanaí, i gcomhar leis an gComhairle um Chearta Daonna,
d'fhoilsigh [ Bíodh Eolas agat ar do Chearta: An Cearta Leanaí agus Daoine Óga
](http://www.childrensrights.ie/content/know-your-rights-0) .

###  Children's Rights Alliance

Lána na Bó Deirge  
Margadh na Feirme  
Baile Átha Cliath 7  
D07 XN29

**Teil:** +353 (01) 902 0494

**Láithreán Gréasáin:** [ https://www.childrensrights.ie/
](https://www.childrensrights.ie/)

**R-phost:** [ info@childrensrights.ie ](mailto:info@childrensrights.ie)

_**Dáta an Leasaithe Deireanaigh:** 18 Eanáir 2022 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/children-s-rights-and-policy/children-and-rights-in-
ireland/?utm_source=sharebutton_facebook) [
](https://twitter.com/intent/tweet/?text=Leana%C3%AD%20agus%20cearta%20in%20%C3%89irinn&url=https://www.citizensinformation.ie/ga/birth-
family-relationships/children-s-rights-and-policy/children-and-rights-in-
ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/children-s-rights-and-policy/children-and-rights-in-
ireland/?utm_source=sharebutton_whatsapp) [
](mailto:?subject=Leana%C3%AD%20agus%20cearta%20in%20%C3%89irinn&body=https://www.citizensinformation.ie/ga/birth-
family-relationships/children-s-rights-and-policy/children-and-rights-in-
ireland/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Cearta agus dualgais iarrthóirí tearmainn in Éirinn_ ](/ga/moving-country/asylum-seekers-and-refugees/the-asylum-process-in-ireland/rights-and-obligations-of-asylum-seekers-in-ireland/)

Tá cearta dlíthiúla áirithe ag iarrthóirí tearmainn agus acu siúd a chuireann
iarratas isteach ar dhearbhú dídeanaí in Éirinn. Tá oibleagáidí tábhachtacha
orthu freisin. Faigh eolas maidir leis na cearta agus na hoibleagáidí seo.

  * [ _Seirbhísí meabhairshláinte do leanaí agus do dhaoine óga in Éirinn_ ](/ga/birth-family-relationships/services-and-supports-for-children/mental-health-services-children-young-people/)

Faigh amach cad iad na seirbhísí atá ar fáil agus conas teacht orthu.

  * [ _Cearta cónaithe saoránaigh AE/LEE agus a dteaghlaigh in Éirinn_ ](/ga/moving-country/moving-to-ireland/rights-of-residence-in-ireland/residence-rights-eu-national/)

Tá an ceart ag náisiúnaigh an LEE taisteal go hÉirinn agus ní theastaíonn
ceadúnas cónaithe uathu chun fanacht anseo. Tá srianta áirithe, áfach, ar na
cearta seo - faigh tuilleadh eolais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

