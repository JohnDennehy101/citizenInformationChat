English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Gluaisteánaíocht ](/ga/travel-and-recreation/motoring/) > [
Ceadúnú Tiománaithe ](/ga/travel-and-recreation/motoring/driver-licensing/) >
Do cheadúnas tiomána a athrú go ceadúnas tiomána Éireannach

#  Do cheadúnas tiomána a athrú go ceadúnas tiomána Éireannach

  * Réamhrá 
  * Stáit aitheanta 
  * Ag tiomáint ar cheadúnas eachtrach inÉirinn 
  * Rataí 
  * Conas iarratas a dhéanamh chun docheadúnas a mhalartú 
  * Tuilleadh eolais agusteagmhálacha 

##  Réamhrá

Féadfaidh tú ceadúnas tiomána eisithe ag [ ballstát AE ](/ga/government-in-
ireland/european-government/european-union/european-union/) nó ballstát LEE
(an Iorua, Lichtinstéin agus an Íoslainn) a mhalartú ar cheadúnas tiomána
Éireannach.

Féadfaidh tú freisin ceadúnas tiomána eisithe ag stáit aitheanta áirithe a
mhalartú ar cheadúnas tiomána Éireannach. Féach ‘Stáit aitheanta thíos’.

Is féidir tiomáint ar do cheadúnas tiomána ón Úcráin faoi chosaint shealadach
agus tú in Éirinn. Ní féidir leat do cheadúnas Úcránach a mhalartú ar
cheadúnas Éireannach a thuilleadh. Tá tuilleadh eolais le fáil inár leathanach
maidir le teacht go hÉirinn ón Úcráin.

Má d’eisigh tír nach n-aithnítear í chun críche malartaithe ceadúnais tiomána
do cheadúnas tiomána, ní féidir leat do cheadúnas a mhalartú ar cheadúnas
Éireannach. Beidh ort an nós imeachta iomlán chun cheadúnas tiomána a fhail a
leanúint ag tosú leis an [ tástáil teoirice tiománaí. ](/ga/travel-and-
recreation/motoring/driving-tests/driver-theory-test/) Mar sin féin, nuair a
bheidh do chead foghlaimeora agat, ní bheidh ort ach 6 cheacht d’oiliúint
tiománaí riachtanach (EDT) a dhéanamh in ionad na 12 cheacht mar is gnách.

##  Stáit aitheanta

Féadfaidh tú do cheadúnas a mhalartú má d’eisigh tír AE nó LEE é. Más mian
leat do cheadúnas AE nó LEE a mhalartú, ní mór duit é sin a dhéanamh laistigh
de 10 mbliana óna dháta éaga. Féadfaidh tú ceadúnas RA a mhalartú freisin.

Má d'eisigh tír atá lasmuigh den AE nó LEE é, is féidir leat iarratas a
dhéanamh chun é a mhalartú ar cheadúnas Éireannach má d'eisigh ceann de na
tíortha thíos do cheadúnas:

  * An Astráil 
  * Ceanada (ach gach cúige - féach an nóta thíos) 
  * Georgia 
  * Giobráltar 
  * Geansaí 
  * Oileán Mhanann 
  * An tSeapáin 
  * Geirsí 
  * An Afraic Theas 
  * Poblacht na Cóiré (An Chóiré Theas) 
  * An Eilvéis 
  * An Nua-Shéalainn 
  * Tuaisceart Éireann 
  * An Téaváin 
  * An Ríocht Aontaithe 

**Nóta** : Féadfaidh tú ceadúnas Ceanadach a d’eisigh na cúigí seo a leanas a
mhalartú:

  * Ontario 
  * Manitoba 
  * Talamh an Éisc and Labrador 
  * British Columbia 
  * Saskatchewan 
  * Alberta 

Ní féidir gach catagóir ceadúnais a mhalartú i ngach cás. Féadfaidh tú níos mó
a léamh faoi na [ rialacha sonracha malairte ](/ga/travel-and-
recreation/motoring/driver-licensing/learning-to-drive/) a rialaíonn gach tír
agus críoch atá liostaithe thuas ar Láithreán Gréasáin NDLS.

Caithfidh tú do cheadúnas a mhalartú laistigh de bhliain óna dháta éaga.

###  Ceadúnais a malartaíodh roimhe seo

Má eisíodh do cheadúnas bunaidh i dtír neamh-aitheanta, agus má rinne tú é a
mhalartú ar cheadúnas i dtír aitheanta, ní féidir leat do cheadúnas a mhalartú
ar cheadúnas Éireannach.

##  Ag tiomáint ar cheadúnas eachtrach inÉirinn

Má tá ceadúnas tiomána eisithe agat ag ballstát **AE nó LEE** is féidir leat
tiomáint in Éirinn fad is atá do cheadúnas reatha bailí. Más mian leat do
cheadúnas tiomána a mhalartú ar cheadúnas tiomána coibhéiseach Éireannach
nuair a rachaidh sé in éag, ní mór duit é sin a dhéanamh laistigh de 10
mbliana ó rachaidh do cheadúnas tiomána in éag.

###  Ceadúnais na UK

Breathnaítear ar cheadúnas tiomána UK mar cheadúnas ó stát aitheanta chun
críocha malairte. Féach ‘stáit aitheanta’ thíos. Is féidir leat tuilleadh a
léamh freisin ar shuíomh Gréasáin an NDLS.

###  Stáit aitheanta

Má d’eisigh ceann de na tíortha nó na críocha atá liostaithe i ‘stáit
aitheanta’ thuas do cheadúnas, féadfaidh tú tiomáint in Éirinn ar feadh suas
le bliain amháin agus tú ar cuairt, ar choinníoll go bhfuil do cheadúnas
bailí.

Má ta gnáthchónaí agat in Éirinn, ba cheart duit do cheadúnas tiomána a
mhalartú nó tús a chur leis an bpróiseas iarratas a dhéanamh ar cheadúnas
tiomána Éireannach. Meastar go bhfuil gháthchónaí ort in Éirinn más gnách go
gcónaíonn tú anseo ar feadh 185 lá ar a laghad i ngach bliain féilire mar
gheall ar naisc phearsanta agus cheirde.

###  Ceadúnas Úcránach

Is féidir tiomáint faoi chosaint shealadach ar do cheadúnas tiomána ón Úcráin
agus tú in Éirinn. Ní féidir leat é a mhalartú ar cheadúnas tiomána Éireannach
a thuilleadh. Má tá tú tar éis do cheadúnas tiomána ón Úcráin a mhalartú
cheana féin ar cheadúnas Éireannach, is féidir leat iarraidh go gcuirfí ar ais
chugat é, nó leanúint ar aghaidh ag tiomáint ar do cheadúnas Éireannach ar
feadh bliana ón dáta eisiúna.

Tá tuilleadh eolais faoi seo le fáil inár leathanach maidir le teacht go
hÉirinn ón Úcráin.Ceadúnas Úcránach

###  Ceadúnais eile

Má eisíodh do cheadúnas i dtír nach bhfuil mar chuid den AE, denn LEE ná ar
liosta na stát aitheanta, agus má tá ceadúnas tiomána náisiúnta agus cead
tiomána idirnáisiúnta agat ó do thír dhúchais, féadfaidh tú tiomáint in Éirinn
ar feadh thréimhse do chuairte shealadaí (suas le 12 mhí).

Má fhanfaidh tú in Éirinn níos mó ná 12 mhí, féadfaidh tú iarratas a dhéanamh
ar cheadúnas tiomána Éireannach ach beidh ort an nós imeachta iomlán um
cheadúnas tiománaí a leanúint. Is féidir leat a bhfuil le déanamh agat a léamh
inár ndoiciméad ar [ Ag foghlaim conas tiomáint in Éirinn ](/ga/travel-and-
recreation/motoring/driver-licensing/learning-to-drive/) .

##  Rataí

Is é €55 an táille ar chead tiomána eachtrach a mhalartú ar cheadúnas tiomána
Éireannach.

Níl tástálacha radharc súl nó scrúduithe míochaine riachtanacha saor in aisce.

##  Conas iarratas a dhéanamh chun docheadúnas a mhalartú

Féadfaidh tú iarratas a dhéanamh chun do cheadúnas a mhalartú ar líne nó go
pearsanta ag ionad de chuid na Seirbhíse Náisiúnta um Cheadúnú Tiomána (NDLS).

B’fhéidir go mbeidh ort tuarascáil leighis a chur isteach le d’iarratas. Tá
eolas ag an NDLS [ maidir le cathain a theastaíonn tuarascáil leighis
](https://www.ndls.ie/medical-fitness/do-i-need-to-submit-a-medical-
report.html) .

###  Iarratas a dhéanamh ar líne

Féadfaidh tú iarratas a dhéanamh chun do cheadúnas a mhalartú ar líne.
Teastóidh na rudaí seo a leanas uait:

  * [ Cárta Seirbhísí Poiblí ](/ga/social-welfare/irish-social-welfare-system/public-services-card/) agus MyGovID fíoraithe 
  * Do cheadúnas reatha 
  * [ Cruthúnas ar do sheoladh ](https://www.ndls.ie/how-to-apply/applying-in-person.html#evidence-of-address) má tá do sheoladh difriúil leis an seoladh a thug tú nuair a fuair tú do Chárta Seirbhísí Poiblí 
  * Cruthúnas go bhfuil gnáthchónaí ort in Éirinn mura saoránach de chuid an AE nó an LEE tú 
  * Foirm tuairisce leighis [ más gá ](https://www.ndls.ie/medical-fitness/do-i-need-to-submit-a-medical-report.html)
  * [ Tuarascáil radharc na súl ](https://www.ndls.ie/images/Documents/DrivingLicence/155076_NDLS_Eyesight_Rep_V9_Online_FA_BD_PDFX.pdf) comhlánaithe 
  * Táille iarratais €55 (mura bhfuil tú 70 nó níos sine) 
  * Deimhniú Inniúlachta Gairmiúla (CPC) do thiománaithe gairmiúla 

Beidh ort do cheadúnas a sheoladh chuig an NDLS nuair a bheidh an fhoirm ar
líne comhlánaithe agat.

###  Ag déanamh iarratais i bpearsa

Féadfaidh tú iarratas a dhéanamh i bpearsa ag ceann de na hionaid NDLS.
Caithfidh tú coinne a dhéanamh fad a fhanfaidh srianta COVID-19 i bhfeidhm. Ba
chóir duit na rudaí seo a leanas a thabhairt leat chuig do choinne:

  * [ Foirm iarratais ar cheadúnas tiomána comhlánaithe (pdf) ](https://www.ndls.ie/images/Documents/DrivingLicence/D401_Full_Licence_app_form.pdf)
  * Ceadúnas tiomána reatha nó is déanaí 
  * [ Cruthúnas ar d’uimhir PSP ](https://www.ndls.ie/how-to-apply/applying-in-person.html#evidence-of-ppsn)
  * [ Aitheantas Grianghraf ](https://www.ndls.ie/how-to-apply/applying-in-person.html#photo-id)
  * [ Cruthúnas ar do sheoladh ](https://www.ndls.ie/how-to-apply/applying-in-person.html#evidence-of-address)
  * [ Tuarascáil leighis ](https://www.rsa.ie/Documents/Licensed%20Drivers/Medical_Report_D_501_Form.pdf) más gá 
  * [ Tuarascáil radharc na súl ](https://www.ndls.ie/images/Documents/DrivingLicence/155076_NDLS_Eyesight_Rep_V9_Online_FA_BD_PDFX.pdf) comhlánaithe 
  * [ Deimhniú Inniúlachta Gairmiúla (CPC) ](https://www.rsa.ie/RSA/Professional-Drivers/Driver-Hours/) más gá 
  * Táille iarratais €55 (mura bhfuil tú 70 nó níos sine) 

Má tá cead agat fanacht in Éirinn faoin Treoir um Chosaint Shealadach agus má
tá do cheadúnas Úcránach á mhalartú agat ar cheadúnas Éireannach, léigh ár
leathanach faoi theacht go hÉirinn ón Úcráin. Inseoidh sé seo duit cad iad na
cáipéisí a chaithfidh tú a thabhairt leat.

##  Tuilleadh eolais agusteagmhálacha

Soláthraíonn an tSeirbhís Náisiúnta um Cheadúnas Tiomána [ faisnéis do
shealbhóirí ceadúnas tiomána eachtraigh ](https://www.ndls.ie/licensed-
driver/exchange-my-foreign-driving-licence.html) ar a láithreán gréasáin.

###  Údarás Um Shábháilteacht Ar Bhóithre

Páirc Ghnó Ghleann na Muaidhe  
Cnoc an tSabhaircín  
Béal an Átha  
Maigh Eo  
Éire

**Láithreán Gréasáin:** [ http://www.rsa.ie ](http://www.rsa.ie)

###  Seirbhís Náisiúnta um Cheadúnais Tiomána

Údarás Um Shábháilteacht Ar Bhóithre

Po Box 858  
Southside Delivery Office  
Corcaigh  
Éire

**Teil:** 0818 700 800

**Láithreán Gréasáin:** [ https://www.ndls.ie/ ](https://www.ndls.ie/)

**R-phost:** [ info@ndls.ie ](mailto:info@ndls.ie)

_**Dáta an Leasaithe Deireanaigh:** 9 Meán Fómhair 2024 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/motoring/driver-licensing/exchanging-foreign-driving-
permit/?utm_source=sharebutton_facebook) [
](https://twitter.com/intent/tweet/?text=Do%20chead%C3%BAnas%20tiom%C3%A1na%20a%20athr%C3%BA%20go%20cead%C3%BAnas%20tiom%C3%A1na%20%20%C3%89ireannach&url=https://www.citizensinformation.ie/ga/travel-
and-recreation/motoring/driver-licensing/exchanging-foreign-driving-
permit/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/motoring/driver-licensing/exchanging-foreign-driving-
permit/?utm_source=sharebutton_whatsapp) [
](mailto:?subject=Do%20chead%C3%BAnas%20tiom%C3%A1na%20a%20athr%C3%BA%20go%20cead%C3%BAnas%20tiom%C3%A1na%20%20%C3%89ireannach&body=https://www.citizensinformation.ie/ga/travel-
and-recreation/motoring/driver-licensing/exchanging-foreign-driving-
permit/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Conas is féidir liom catagóir a chur le mo cheadúnas tiomána Éireannach?_ ](/ga/travel-and-recreation/motoring/driver-licensing/conas-a-feidir-liom-catagoir-a-chur-le-mo-cheadunas-tiomana-eireannach/)

Faigh amach conas catagóir mótarfheithicle a chur le do cheadúnas tiomána.

  * [ _How to renew your driving licence_ ](/ga/travel-and-recreation/motoring/driver-licensing/renewing-a-full-driving-licence/)

When your driving licence expires you must renew it if you still want to
drive.

  * [ _Ceadúnas tiomána nó ceadúnas foghlaimeora a cailleadh, a goideadh nó a ndearnadh damáiste dó a athsholáthar_ ](/ga/travel-and-recreation/motoring/driver-licensing/replacing-a-lost-or-stolen-irish-driving-licence/)

Dá mba rud é gur cailleadh nó gur goideadh an ceadúnas tiomána Éireannach is
deireanaí agat, is féidir leat ceann ionadach a fháil.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

