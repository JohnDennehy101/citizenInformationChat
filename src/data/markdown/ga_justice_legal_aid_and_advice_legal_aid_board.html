English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ Cabhair
Dhlíthiúil agus Comhairle ](/ga/justice/legal-aid-and-advice/) > An Bord um
Chúnamh Dlíthiúil

#  An Bord um Chúnamh Dlíthiúil

  * Réamhrá 
  * Cásanna a chuimsíonn an Bord um Chúnamh Dlíthiúil 
  * Tuilleadh faisnéise 

##  Réamhrá

Comhlacht reachtúil is ea an Bord um Chúnamh Dlíthiúil a bunaíodh faoin [ Acht
um Chúnamh Dlíthiúil, 1995
](http://www.irishstatutebook.ie/1995/en/act/pub/0032/index.html) . Is iad
príomhfheidhmeanna an Bhoird ná:

  * A chur ar fáil comhairle agus cúnamh dlíthiúil a chur ar fáil i gcásanna sibhialta (i.e. cásanna neamhchoiriúla) do dhaoine a chomhlíonann na critéir 
  * A chur ar fáil seirbhís idirghabhála teaghlaigh a chur ar fáil 
  * A chur ar fáil faisnéis a chur ar fáil faoina seirbhísí 
  * Trí scéim um chúnamh dlíthiúil coiriúil a bhainistiú agus a riaradh (ach ní thugann sé cúnamh díreach nó comhairle dlí dhíreach maidir le ceisteanna choiriúla) 
  * Cabhrú le hoibriú na scéime Abhaile (a chabhraíonn le daoine a bhfuil riaráistí morgáiste baile acu) 

Is éard atá sa Bhord, cathaoirleach agus dhá bhall déag eile. Ní mór go mbíonn
ar a laghad cúigear ball den Bhord ina mná agus ní mór do chúigear bheith ina
bhfir. Ní mor do bheirt bhall den Bhord bheith ina n-abhcóidí, ní mór do
bheirt bheith ina n-aturnaetha agus ní mór do bheirt bheith mar bhaill foirne
den Bhord.

Tá ag an mBord [ líonra d’ionaid lánaimseartha agus pháirtaimseartha dlí
](http://www.legalaidboard.ie/lab/publishing.nsf/Content/Law_Centres) atá
lonnaithe ar fud na tíre. Ina theannta sin, bhunaigh an Bord painéal
aturnaetha agus abhcóidí i gcleachtas príobháideach a chuireann cúnamh agus
comhairle dhlíthiúil ar fáil faoin Acht. Más gá d’abhcóide déileáil le do
chás, ceapfaidh an Bord um Chúnamh Dlíthiúil ceann chun ionadaíocht a dhéanamh
duit.

Tá [ Seirbhís Dlí do Dídeanaithe
](http://www.legalaidboard.ie/lab/publishing.nsf/Content/Refugee_Legal_Service)
(SDD) ag an mBord freisin. Soláthraíonn sé seirbhís neamhspleách dlí
d'iarrthóirí tearmainn ag gach céim den phróiseas tearmainn.

Ní dhéanann an Bord cúnamh dlíthiúil díreach nó comhairle maidir le nithe
coiriúla a chur ar fáil. Mar sin féin, tá sé freagrach as bainistiú agus
riaradh 3 scéim um chúnamh dlíthiúil coiriúil.

Cabhraíonn an [ tSeirbhís Idirghabhála Teaghlaigh ](/ga/birth-family-
relationships/separation-and-divorce/family-mediation-separating-couples/) le
lanúineacha a rinne an cinneadh chun scaradh nó colscaradh a fháil, nó atá
scartha cheana féin, idirbheartaíocht a dhéanamh maidir le bealach chun cinn
comhaontaithe, chun plé a dhéanammh ar a dtéarmaí féin comhaontaithe, agus dul
i ngleic le riachtanais agus le leas gach duine lena mbaineann i gcomhthráth.

##  Cásanna a chuimsíonn an Bord um Chúnamh Dlíthiúil

###  Ábhair shibhialta

Is gnách go gcuireann an Bord um Chúnamh Dlíthiúil comhairle agus cúnamh
dlíthiúil ar fáil go príomha sna limistéir a leanas:

  * Scarúintí breithiúnacha 
  * Colscaradh 
  * Cothabháil 
  * Foréigean teaghlaigh 
  * Caomhnóireacht agus rochtain ar leanaí 
  * Fadhbanna lena mbaineann comhaontuithe fruilcheannaigh 
  * Díospóidí conartha 
  * Iarratais ar thearmann, ar chosaint choimhdeach nó ar chead fanacht in Éirinn 

Is féidir leis an mBord comhairle dhlíthiúil a chur ar fáil i bhformhór na
limistéar. Cuirtear cosc orthu ginearálta as cúnamh dlíthiúil a chur ar fáil
sna catagóirí a leanas de chásanna:

  * Maíomh clúmhillte (i.e nuair a dhéantar díobháil do chlú duine mar thoradh ar leabhal nó ar bhéadchaint) 
  * Díospóidí talún (i.e. díospóidí lena mbaineann cearta agus leas i dtaca le talamh) 
  * Ábhair shibhialta a chuimsíonn an nós imeachta um mionéilimh 
  * Ceadúnú (ceadúnais úinéirí tithe tábhairne) 
  * Tíolcadh (i.e. aistriú dlíthiúil réadmhaoine ó pháirtí amháin chuig páirtí eile) 
  * Achainíocha toghcháin 
  * Maíomh a rinneadh i gcáil ionadaíoch, muiníneach nó oifigiúil (féach nóta thíos) 
  * Maíomh a ghlacann duine ar son grúpa daoine chun fasach a bhunú ar phointe áirithe dlí (“cásanna samplacha”). 
  * Aon chaingean ghrúpa nó ionadaíoch (“caingean aicmeach”) 

Nóta: Tagraíonn seo do chás ina bhfuil cás á ghlacadh ag duine ar son duine
eile nó i gcáil oifigiúil.

###  Ábhair choiriúla

Riarann an Bord an 3 scéim chúnamh dlíthiúil coiriúil a leanas:

  * [ An Stáisiún na nGardaí Scéim Comhairle Dlí Athbhreithnithe ](/ga/justice/legal-aid-and-advice/garda-station-legal-advice-scheme/)
  * [ An Chúnamh Dlíthiúil - Scéim Ceisteanna Coimeádta ](http://www.legalaidboard.ie/lab/publishing.nsf/Content/Legal_Aid_Custody_Issues_Scheme)
  * [ An Scéim um Chúnamh Dlí an Bhiúró um Shócmhainní Coiriúla ](http://www.legalaidboard.ie/lab/publishing.nsf/Content/criminal_assets_bureau_ad-hoc_legal_aid_scheme)

Cuireann an Bord [ cúnamh nó comhairle dhlíthiúil ar fáil do ghearánach
](http://www.legalaidboard.ie/en/Our-Services/Legal-Aid-Services/Common-legal-
problems/Rape-and-sexual-assault/Legal-aid-for-complainants-in-rape-and-
certain-sexual-assault-cases-.html) i gcásanna áirithe coiriúla lena mbaineann
ionchúiseamh mar gheall ar réimse cionta gnéasacha, lena n-áirítear éigniú,
ionsaí forthromaithe gnéasach agus ciorrú coil. Is é an gearánaí an duine a
dhéanann an gearán.

Ina theannta sin, cuireann siad comhairle dhlíthiúil ar fáil maidir le hábhair
choiriúla d’íospartaigh a líomhnaítear a bhí [ thíos le gáinneáil ar dhaoine
](http://www.legalaidboard.ie/en/Our-Services/Legal-Aid-Services/Common-Legal-
Problems/Human-trafficking/) .

##  Tuilleadh faisnéise

Is ann do líonra d'Ionaid um Chúnaimh Dhlíthiúil ar fud na hÉireann. Tá
ceanncheathrú an Bhoird um Chúnamh Dlíthiúil lonnaithe i gContae Chiarraí agus
is féidir teagmháil a dhéanamh leo ar an mbealach a leanas:

###  An Bord um Chúnamh Dlíthiúil

Sráid an Chalaidh  
Cathair Saidhbhín  
Ciarraí  
V23 RD36  
Éire

**Teil:** 066 947 1000

**Lóghlao:** 0818 615 200

**Láithreán Gréasáin:** [ http://www.legalaidboard.ie
](http://www.legalaidboard.ie)

**R-phost:** [ info@legalaidboard.ie ](mailto:info@legalaidboard.ie)

_**Dáta an Leasaithe Deireanaigh:** 19 Bealtaine 2020 _

[
](https://facebook.com/sharer/sharer.php?u=https://www.citizensinformation.ie/ga/justice/legal-
aid-and-advice/legal-aid-board/?utm_source=sharebutton_facebook) [
](https://twitter.com/intent/tweet/?text=An%20Bord%20um%20Ch%C3%BAnamh%20Dl%C3%ADthi%C3%BAil&url=https://www.citizensinformation.ie/ga/justice/legal-
aid-and-advice/legal-aid-board/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/legal-
aid-and-advice/legal-aid-board/?utm_source=sharebutton_whatsapp) [
](mailto:?subject=An%20Bord%20um%20Ch%C3%BAnamh%20Dl%C3%ADthi%C3%BAil&body=https://www.citizensinformation.ie/ga/justice/legal-
aid-and-advice/legal-aid-board/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Cúnamh dlí sibhialta agus comhairle dlí_ ](/ga/justice/legal-aid-and-advice/comhairle-dhli-shibhialta-agus-cunamh-dlithiuil/)

Míniú ar chúnamh dlíthiúil sibhialta agus comhairle dlí agus na critéir
incháilitheachta chun leas a bhaint as.

  * [ _Cúnamh dlí sibhialta agus conspóidí trasteorann_ ](/ga/justice/legal-aid-and-advice/civil-legal-aid-and-cross-border-disputes/)

Má tá conspóid dlí ar siúl agat i dtír eile den AE féadtar go mbeidh tú in ann
leas a bhaint as cúnamh dlí sa tír sin ach iarratas a chur isteach ar an mBord
um Chúnamh Dlíthiúil

  * [ _Cúnamh dlí d'iarrthóirí tearmainn_ ](/ga/moving-country/asylum-seekers-and-refugees/services-for-asylum-seekers-in-ireland/legal-aid-for-asylum-seekers-in-ireland/)

Tá cúnamh dlí ar fáil do dhaoine in Éirinn atá ag déanamh iarratas ar stádas
tearmann.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

