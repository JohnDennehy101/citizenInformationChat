English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Míchumas agus Tinneas ](/ga/social-welfare/disability-and-illness/) >
Sochair do dhaoine atá tinn nó atá faoi mhíchumas

#  Sochair do dhaoine atá tinn nó atá faoi mhíchumas

  * Eolas 

##  Eolas

Tá roinnt íocaíochtaí leasa shóisialaigh ann do dhaoine atá tinn nó faoi
mhíchumas. Is iad an Roinn Sóisialaí nó Feidhmeannacht na Seirbhíse Sláinte
(FSS) a dhéanann na híocaíochtaí. Más mian leat cur isteach ar íocaíocht leasa
shóisialaigh toisc go bhfuil tú tinn nó faoi mhíchumas, ní mór an tinneas nó
an míchumas a bheith deimhnithe ag dochtúir.

Má tá tú tinn ar feadh tamaill ghearr is féidir leat cáiliú d'íocaíochtaí
áirithe. Chun sochair eile a fháil, ní mór duit a thaispeáint go bhfuil
tinneas nó míchumas ort a mhairfidh níos faide ná bliain. Chomh maith leis
sin, tá íocaíochtaí leasa shóisialaigh áirithe bunaithe ar do ranníocaíochtaí
ÁSPC. Mura bhfuil do dhóthain ranníocaíochtaí ÁSPC agat, tá seans ann go
bhfuil tú incháilithe d'íocaíocht cúnaimh shóisialta den sórt céanna. Chun í
sin a fháil, áfach, caithfidh tú tástáil acmhainne a shásamh agus caithfidh
gnáth-chonaí sheasmhach a bheith agat.

Tá an Sochar Míchumais dírithe ar dhaoine le tinneas gearrthéarmach, ach is
féidir é a íoc ar an bhfadtéarma. Íocaíocht fhadtéarmach is ea Pinsean na
nEaslán. Is íocaíochtaí árachais shóisialta iad an  Sochar Tinnis  agus [
Pinsean na nEaslán ](/ga/social-welfare/disability-and-illness/invalidity-
pension/) bunaithe ar do ranníocaíochtaí ÁSPC.

Scéim leasa shóisialaigh is ea [ Sochar Páirtchumais ](/ga/social-
welfare/disability-and-illness/partial-capacity-benefit/) a ligean duit
filleadh ar an obair (más laghdaithe do chumas oibre) agus íocaíocht a fháil i
gcónaí ón Roinn Coimirce Sóisialaí. Chun cáiliú don Sochar Páirtchumais ní mór
duit a bheith ag fáil Sochar Breoiteachta (ar feadh 6 mhí ar a laghad) nó
Pinsean Easláinte.

Nuair a cheaptar go mairfidh míchumas bliain amháin ar a laghad, íoctar an
Liúntas Míchumais  ar bhonn fadtéarmach do dhaoine idir 16 agus 65 bliana
d'aois. Íocaíocht cúnaimh shóisialta fhadtéarmach is ea  Pinsean na nDall
chomh maith. Má tá tú dall nó má tá míchumas súl ort agus má tá an Pinsean
Dall nó Liúntas Míchumas agat, b'fhéidir go bhfuil tú incháilithe do [ Liúntas
na Dall
](/health/health_related_benefits_and_entitlements/blind_welfare_allowance.html)
chomh maith.

Tá Scéim na [ Sochar Gortuithe Ceirde ](/ga/social-welfare/disability-and-
illness/occupational-injuries-benefit-overview/) ann chomh maith, a bhaineann
le gortuithe agus galair a tharlaíonn san obair. Má tá tú gortaithe ag an
obair (nó ag taisteal chuig/ó do chuid oibre) nó má bhuaileann galar tú mar
gheall ar an gcineál oibre a dhéanann tú, b'fhéidir go bhfuil tú incháilithe
do shochair faoin scéim seo.

Má tá tú tinn agus mura bhfuil tú incháilithe d'aon íocaíocht, tá seans ann go
gcáileoidh tú don  Liúntas Forlíontach Leasa Shóisialaigh  .

Go hiondúil, séard a bhíonn sna híocaíochtaí leasa shóisialaigh ná íocaíocht
phearsanta duit féin agus suimeanna breise do do [ chéile nó páirtí
cleithiúnach ](/ga/social-welfare/irish-social-welfare-system/claiming-a-
social-welfare-payment/claiming-an-increase-in-your-social-welfare-payment-
for-an-adult-dependant/) agus do  pháistí cleithiúnacha  .

###  Íocaíochtaí Eile

Má fhaigheann tú íocaíocht leasa shóisialaigh b'fhéidir go bhfuil tú i
dteideal tacaíochta airgeadais breise mar gheall ar do thinneas nó míchumas.
Mar shampla, faoin [ Scéim Liúntas Forlíontach Leasa ](/ga/social-
welfare/supplementary-welfare-schemes/) is féidir leat cur isteach ar [
Fhorlíonadh Cláir Bia ](/ga/social-welfare/supplementary-welfare-schemes/diet-
and-heating-supplements/) má tá aiste bia ar oideas uait mar gheall ar riocht
leighis agus [ Fordheontas Teasa ](/ga/social-welfare/supplementary-welfare-
schemes/diet-and-heating-supplements/) má tá riachtanais bhreise teasa agat
mar gheall ar aois nó easláinte.

D'fhéadfá a bheith incháilithe do [ Chárta Tinnis Fadtéarmach
](/health/health_related_benefits_and_entitlements/long_term_illness_scheme.html)
nó do [ chárta liachta
](/health/entitlement_to_health_services/medical_card.html) nó do [ chárta
cuairte dochtúra ](/health/entitlement_to_health_services/gp_visit_cards.html)
. Is féidir leat dul i dteagmháil le d'Oifig Sláinte Áitiúil i
bhFeidhmeannacht na Seirbhíse Sláinte. [ Féach anseo le haghaidh tuilleadh
eolais ar sheirbhísí sláinte do dhaoine faoi mhíchumas ]() .

Tá níos mó [ lamháltas do thiománaithe míchumasaithe agus do phaisinéirí
](/ga/travel-and-recreation/transport-and-disability/) agus [ deontas ó na
húdaráis áitiúla chun do bhaile a chur in oiriúint ](/ga/housing/housing-
grants-and-schemes/housing-supports-for-older-people-and-people-with-
disabilities/housing-adaptation-grant-for-people-with-disability/) . Is féidir
le [ daoine atá tinn nó faoi mhíchumas cur isteach ar shochair chánach ]()
chomh maith.

Má tá duine ag tabhairt aire duit go fadtéarmach, tá seans ann go bhfuil siad
incháilithe don [ íocaíocht chúramóra ](/ga/social-welfare/carers/payments-to-
carers/) .

###  Sochair agus cúnamh a bhaineann le díobháil phearsanta a aisghabháil

Faoin [ Scéim Aisghabhála Sochar agus Cúnamh Áirithe (RBA)
](http://www.welfare.ie/en/Pages/Recovery-of-Benefits-and-Assistance.aspx) ,
féadfaidh an Roinn Gnóthaí Fostaíochta agus Coimirce Sóisialaí luach
íocaíochtaí áirithe leasa shóisialaigh a bhaineann le galar a aisghabháil ó
dhámhachtainí cúitimh a rinneadh i ndiaidh éilimh neamh-mharfacha ar dhíobháil
phearsanta. Aisghabhtar luach na n-íocaíochtaí leasa shóisialaigh ón
gcúititheoir seachas ón duine a ndearnadh díobháil dóibh a bhfuil an íocaíocht
leasa shóisialaigh á fáil acu.

Is iad na híocaíochtaí is féidir a aisghabháil faoi Scéim an RBA:

  * Sochar Breoiteachta 
  * [ Sochar Cumais Pháirtigh ](/ga/social-welfare/disability-and-illness/partial-capacity-benefit/)
  * [ Sochar Díobhála ](/ga/social-welfare/disability-and-illness/injury-benefit/)
  * [ Forlíonadh Éagumais ](/ga/social-welfare/disability-and-illness/occupational-injuries-benefit-overview/)
  * [ Pinsean Easláinte ](/ga/social-welfare/disability-and-illness/invalidity-pension/)
  * Liúntas Míchumais 

Féadtar íocaíochtaí cúitimh a dhéanamh mar thoradh ar ordú cúirte nó Bord
Measúnaithe Díobhálacha Pearsanta nó mar thoradh ar chomhaontú idir an dá
pháirtí. Sa dá chás, ní mór [ ráiteas ar shochair agus cúnamh in-
aisghnóthaithe ](http://www.welfare.ie/en/Pages/Recovery-of-Benefits-and-
Assistance-scheme.aspx#_Toc393459075) a iarraidh ó Rannóg an RBA sa Roinn
Coimirce Sóisialaí agus [ foirm RBA01 (pdf)
](http://www.welfare.ie/en/pdf/Recovery-of-Benefits-and-Assistance.pdf) á
húsáid.

###  An tSeirbhís Abhcóideachta Náisiúnta

Cuireann [ an tSeirbhís Abhcóideachta Náisiúnta (NAS) ](https://advocacy.ie/)
abhcóideacht neamhspleách, rúnda agus saor in aisce ar fáil do dhaoine atá
faoi mhíchumas – go háirithe daoine atá scoite óna bpobal agus ó sheirbhísí an
phobail, daoine ag a bhfuil éagsúlachtaí cumarsáide, daoine nach bhfuil
cóiríocht oiriúnach acu, daoine a chónaíonn i seirbhísí cónaitheachta nó a
fhreastalaíonn ar sheirbhísí lae agus ag a bhfuil tacaíochtaí teoranta.
Féadfaidh abhcóidí cabhrú leat chun do chuid teidlíochtaí a éileamh agus chun
seirbhísí a rochtain.

_**Dáta an Leasaithe Deireanaigh:** 25 Meitheamh 2019 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/disability-and-illness/benefits-to-people-who-are-sick-or-have-a-
disability/?utm_source=sharebutton_facebook) [
](https://twitter.com/intent/tweet/?text=Sochair%20do%20dhaoine%20at%C3%A1%20tinn%20n%C3%B3%20at%C3%A1%20faoi%20mh%C3%ADchumas&url=https://www.citizensinformation.ie/ga/social-
welfare/disability-and-illness/benefits-to-people-who-are-sick-or-have-a-
disability/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/disability-and-illness/benefits-to-people-who-are-sick-or-have-a-
disability/?utm_source=sharebutton_whatsapp) [
](mailto:?subject=Sochair%20do%20dhaoine%20at%C3%A1%20tinn%20n%C3%B3%20at%C3%A1%20faoi%20mh%C3%ADchumas&body=https://www.citizensinformation.ie/ga/social-
welfare/disability-and-illness/benefits-to-people-who-are-sick-or-have-a-
disability/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Aisíocaíocht cánach má tá tú dífhostaithe nó as obair ar shaoire bhreoiteachta_ ](/ga/money-and-tax/tax/income-tax/tax-refund-when-unemployed-or-out-of-work-sick/)

Míniú faoi chonas aisíoc cánach a fháil má bhí tú ag obair agus má tá tú
dífhostaithe nó as obair mar gheall ar thinneas anois.

  * [ _Íocaíocht do dhaoine a théann ar scor ag 65_ ](/ga/social-welfare/older-and-retired-people/payment-for-people-retired-at-65/)

Má théann tú ar scor ag 65, b’fhéidir go gcáileoidh tú d’íocaíocht sochair go
dtí go sroichfidh tú 66. Tá an íocaíocht cosúil le Sochar Cuardaitheora Poist,
ach ní gá duit a bheith ag lorg oibre ná ag síniú ag d’ionad Intreo áitiúil.

  * [ _Riaráistí cíosa i dtithíocht údaráis áitiúil_ ](/ga/housing/housing-grants-and-schemes/housing-supports-for-older-people-and-people-with-disabilities/housing-adaptation-grant-for-people-with-disability/)

Íoctar na deontais seo nuair atá athruithe riachtanacha le déanamh ar theach,
chun é a oiriúnú ó thaobh cónaithe do dhuine faoi míchumas fisiciúil, céadfach
nó meabhrach nó le fadhb sláinte intinne.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

