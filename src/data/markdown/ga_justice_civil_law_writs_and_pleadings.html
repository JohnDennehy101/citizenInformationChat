English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Sibhialta
](/ga/justice/civil-law/) > Eascairí agus pleadálacha

#  Eascairí agus pleadálacha

  * Eolas 

##  Eolas

Cáipéisí cúirte iad pléadálacha (ar a dtugtar _eascairí_ amanna) a dhéanann na
páirtithe a mhalartú i gcás. Má tá an cás san [ Ard-Chúirt
](/ga/justice/courts-system/high-court/) nó sa [ Chúirt Chuarda
](/ga/justice/courts-system/circuit-court/) , is gnách go gceapfaidh  an
t-aturnae  abhcóide  chun na pléadálacha sa chás a dhréachtú.

Tugtar an _gearánaí nó an t-éilitheoir_ ar an duine a bhfuil an cás á dhéanamh
acu, is é sin, an duine a bhfuil agairt á dhéanamh acu.

Tugtar an _cosantóir_ nó an _freagróir_ ar an duine a bhfuil agairt á dhéanamh
air/uirthi.

Má fhaigheann tú eascaire nó pléadáil a seoladh chugat in earráid, ba cheart
duit teagmháil a dhéanamh leis an aturnae a luaitear a (h)ainm ar an gcáipéis.

###  Cásanna na Cúirte Dúiche

Más mian leis an éilitheoir _tús a chur le himeachtaí_ , (is é sin, chun tús a
chur le caingean dlí) sa Chúirt Dúiche, ullmhaíonn agus seirbheálann a
n-aturnae _fógra éilimh_ ar an bhfreagróir.

Tugann nó seolann an freagróir (nó a n-aturnae) _láithreas agus cosaint_ don
éilitheoir nó chuig an éilitheoir ansin lena thaispeáint go mbeartaíonn siad
an cás a chosaint.

Má chreideann an freagróir go dtarlaíonn go bhfuil éileamh acu i leith an
éilitheora, cuireann an freagróir _ráiteas frithéilimh_ san áireamh leis an
láithreas agus an chosaint ina leagtar amach a n-éileamh i leith a éilitheora.

Is féidir leat níos mó faisnéise a léamh inár gcáipéis ar [ nósanna imeachta
na Cúirte Dúiche ](/ga/justice/civil-law/district-court-procedures/) .

###  Cásanna na Cúirte Cuarda agus na hArd-Chúirte

Chun tús a chur le himeachtaí, ullmhaíonn abhcóide an ghearánaí _Bille
Sibhialta_ más bheidh an cás ar siúl sa Chúirt Chuarda, nó _toghairm
thionscnaimh_ más bheidh an cás ar siúl san Ard-Chúirt.

Is é cuspóir na gcáipéisí seo chun an cás atá á dhéanamh i leith an chosantóra
a lua. Mar shampla, má bhaineann an cás le timpiste um thrácht ar bhóithre, ba
cheart go leagfar amach go soiléir san eascaire cúinsí na timpiste agus an
fáth a bhfuil an locht ar an gcosantóir agus conas atá an locht air/uirthi.
Chomh maith leis sin, leagtar amach sa cháipéis go mionsonraithe na
díobhálacha a raibh an gearánaí thíos leo.

Nuair a fhaigheann an cosantóir an Bille Sibhialta nó an toghairm
thionscnaimh, ní mór dóibh _láithreas a thaifeadadh_ lena thaispeáint gur
páirtí anois iad sa chás agus go mbeartaíonn siad é a chosaint.

Má bheidh an cás ar siúl san Ard-Chúirt, b’fhéidir go mbeidh ar an ngearánaí
_ráiteas éilimh_ a sheoladh chuig an gcosantóir.

Féadfaidh an cosantóir _Fógra le haghaidh Sonraí_ a sheoladh chuig an
ngearánaí ina n-iarrtar ar bhreis sonraí agus níos mó faisnéise.

Nuair a fhaigheann an cosantóir _Freagairtí ar Shonraí_ , eisíonn siad a
gCosaint, ina leagtar amach cén fáth nach bhfuil an locht ar an gcosantóir. Má
chreideann an cosantóir go dtarlaíonn go bhfuil éileamh acu i gcoinne an
ghearánaí, cuirfidh an cosantóir _frithéileamh_ san áireamh leis an gCosaint
ina leagtar amach a n-éileamh i leith an ghearánaí.

Tá fáil ar thuilleadh faisnéise inár gcáipéisí ar [ nósanna imeachta na Cúirte
Cuarda ](/ga/justice/civil-law/circuit-court-procedures/) agus [ nósanna
imeachta na hArd-Chúirte ](/ga/justice/civil-law/high-court-procedures/) .

_**Dáta an Leasaithe Deireanaigh:** 3 Nollaig 2015 _

[
](https://facebook.com/sharer/sharer.php?u=https://www.citizensinformation.ie/ga/justice/civil-
law/writs-and-pleadings/?utm_source=sharebutton_facebook) [
](https://twitter.com/intent/tweet/?text=Eascair%C3%AD%20agus%20plead%C3%A1lacha&url=https://www.citizensinformation.ie/ga/justice/civil-
law/writs-and-pleadings/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/civil-
law/writs-and-pleadings/?utm_source=sharebutton_whatsapp) [
](mailto:?subject=Eascair%C3%AD%20agus%20plead%C3%A1lacha&body=https://www.citizensinformation.ie/ga/justice/civil-
law/writs-and-pleadings/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Táillí dlí agus costais ar chásanna sibhialta_ ](/ga/justice/civil-law/legal-fees-and-costs-for-civil-cases/)

Tá cur síos sa cháipéis seo ar na costais a bhaineann le Cás Sibhialta.

  * [ _Meabhairshláinte agus breoiteacht mheabhrach_ ](/ga/health/health-services/mental-health/mental-health-and-mental-illness/)

Forbhreathnú ar chatagóir mheabhairshláinte, lena n-áirítear naisc le
doiciméid faoi theidlíocht, cúram pobail agus an tAcht Meabhair-Shláinte 2001.

  * [ _Páirtnéireacht shibhialta agus oidhreachtúlacht_ ](/ga/birth-family-relationships/civil-partnerships/civil-partnership-and-inheritance/)

Cuireann sé síos ar na saincheisteanna i ndáil le hoidhreachtúlacht i
bpáirtnéireachtaí sibhialta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

