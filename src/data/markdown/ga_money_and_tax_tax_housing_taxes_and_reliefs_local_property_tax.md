English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Cánacha agus faoisimh a bhaineann le
tithíochta ](/ga/money-and-tax/tax/housing-taxes-and-reliefs/) > Cáin Mhaoine
Áitiúil (CMÁ)

#  Cáin Mhaoine Áitiúil (CMÁ)

  * Réamhrá 
  * Cé ar gá dóibh CMÁ a íoc? 
  * Cé mhéad atá ar an gCáin Mhaoine Áitiúil? 
  * Conas do thuairisceán um Cháin Mhaoine Áitiúil a chur isteach 
  * Cá háit a ndéanfaidh mé iarratas? 
  * Tuilleadh eolais 

##  Réamhrá

Gearrtar Cáin Mhaoine Áitiúil (CMÁ) bhliantúil ar réadmhaoin chónaithe in
Éirinn.

Tá tú faoi dhliteanas CMÁ in 2023 má bhí maoin chónaithe agat ar an 1 Samhain
2022.

Má d'íoc tú CMÁ in 2022 le modh íocaíochta athrá, amhail dochar díreach,
leanfar den íocaíocht in 2023 mura roghnaíonn tú bealach eile le híoc. I measc
na modhanna athrá tá asbhaintí CMÁ ó do thuarastal, pinsean nó íocaíocht
cosanta sóisialaí. Má d'athraigh tú an banc, b'fhéidir go mbeidh ort [ do
dhochar díreach a nuashonrú ](https://www.revenue.ie/en/property/local-
property-tax/paying-your-lpt/changing-bank-details.aspx) .

Má d'íoc tú CMÁ in 2022 le cineál íocaíochta nach ndéanann athdhéanamh go
huathoibríoch, ní mór duit a roghnú cén chaoi ar mian leat CMÁ a íoc le
haghaidh 2023. Féadtar é seo a dhéanamh i do thaifead maoine de chuid na
gCoimisinéirí Ioncaim

Ba chóir go mbeadh do mhodh íocaíochta deimhnithe agat leis na Coimisinéirí
Ioncaim trí:

  * 2 Nollaig 2022, má roghnaíonn tú na híocaíochtaí a scaipeadh thar an mbliain 
  * 12 Eanáir 2023, má roghnaíonn tú íocaíocht a dhéanamh in aon íocaíocht amháin 

Mura raibh do mhaoin faoi dhliteanas CMÁ ar an 1 Samhain 2021 ach má tá sí
faoi dhliteanas ar an 1 Samhain 2022, ba chóir go mbeadh tuairisceán CMÁ
tíolactha agat faoin 2 Nollaig 2022. Fiú má tá maoin agat atá díolmhaithe, ní
mór duit fós tuairisceán Cánach Maoine Áitiúil a dhéanamh chun díolúine a
éileamh.

Má bhí tú faoi dhliteanas CMÁ do 2022 ach nár thíolaic tú tuairisceán CMÁ, ba
chóir duit é sin a dhéanamh anois.

Féadfaidh sé go bhfuil tú in ann a roghnú íocaíocht an CMÁ a iarchur i gcúinsí
áirithe.

##  Cé ar gá dóibh CMÁ a íoc?

Caithfidh tú CMÁ a íoc má tá réadmhaoin chónaithe agat an 1 Samhain,
réadmhaoin ar léas san áireamh. Tugtar an dáta dliteanais air seo.

Má tá breis agus úinéir amháin ann, is gá duit comhaontú a dhéanamh ar cén
duine a íocfaidh an cháin, nó is féidir leis na Coimisinéirí Ioncaim é a
bhailiú ó aon duine de na húinéirí.

I gcásanna áirithe, caithfidh tú an CMÁ a íoc mura tú féin an t-úinéir:

  * Más tionónta thú a bhfuil léas fadtéarmach de bhreis ar 20 bliain agat, nó 
  * Má tá ceart agat cónaí sa réadmhaoin ar feadh do shaoil nó ar feadh breis agus 20 bliain nó má tá ceart agat cónaí ann d’eisiamh gach duine eile’ 

Íocann an tiarna talún CMÁ má tá réadmhaoin ar cíos ar ghnáthléas
gearrthéarmach (níos lú ná 20 bliain).

##  Cé mhéad atá ar an gCáin Mhaoine Áitiúil?

Tá an cháin a íocann tú bunaithe ar luach margaidh na maoine ar an dáta
luachála. Is é an dáta luachála le haghaidh CMÁ ná 1 Samhain 2021. Úsáidfear
luach do mhaoine ar an dáta sin chun do CMÁ a ríomh do na blianta 2022–2025.

Is cáin fhéinmheasúnaithe é an CMÁ, mar sin ríomhann tú an cháin dhlite
bunaithe ar do mheasúnú féin ar luach margaidh na maoine. Léigh faoin [ gcaoi
le do mhaoin a luacháil don Cháin Mhaoine Áitiúil ](/ga/money-and-
tax/tax/housing-taxes-and-reliefs/valuing-property-for-lpt/)

Tá rátaí éagsúla CMÁ ann ag brath ar cén raon, nó banda luachála, ina bhfuil
do luach maoine.

**Local Property Tax** **Valuation bands and basic rates for valuation period
2022–2025**  
---  
**Bandaí luachála agus bunrátaí don tréimhse luachála 2022–2025** |  **Uimhir an bhanda luachála** |  **Banna luachála €**  
Bunráta an Mhuirir CMÁ €  |  1  |  0 – 200,000   
90  |  2  |  200,001 – 262,500   
225  |  3  |  262,501 – 350,000   
315  |  4  |  350,001 – 437,500   
405  |  5  |  437,501 – 525,000   
495  |  6  |  525,001 – 612,500   
585  |  7  |  612,501 – 700,000   
675  |  8  |  700,001 – 787,500   
765  |  9  |  787,501 – 875,000   
855  |  10  |  875,001 – 962,500   
945  |  11  |  962,501 – 1,050,000   
1,035  |  12  |  1,050,001 – 1,137,500   
1,189  |  13  |  1,137,501 – 1,225,000   
1,408  |  14  |  1,225,001 – 1,312,500   
1,627  |  15  |  1,312,501 – 1,400,000   
1,846  |  16  |  1,400,001 – 1,487,500   
2,064  |  17  |  1,487,501 – 1,575,000   
2,283  |  18  |  1,575,001 – 1,662,500   
2,502  |  19  |  1,662,501 – 1,750,000   
2,721  
  
In 2022, leathnaíodh na bandaí luachála agus íslíodh an ráta cánach. Le
haghaidh rátaí roimhe seo, féach 'Tuilleadh eolais' thíos.

**Réadmhaoin ar fiú níos mó ná €1.75 milliún í**

Déantar réadmhaoine ar fiú níos mó ná €1.75 milliún iad a mheasúnú ar luach
iarbhír na réadmhaoine seachas ar bhanda luachála.

Is é an muirear CMÁ do na réadmhaoine seo ná iomlán na nithe seo a leanas:

  * 0.1029% den chéad €1.05 milliún de luach margaidh na maoine 
  * 0.25% den chuid idir €1.05 milliún agus €1.75 milliún 
  * 0.3% den chuid os cionn €1.75 milliún 

###  An fachtóir coigeartaithe áitiúil

Féadfaidh údaráis áitiúla an bunráta CMÁ a athrú ar réadmhaoine cónaithe ina
gceantar. Is féidir na rátaí seo a mhéadú nó a laghdú suas le 15%. Tugtar an
fachtóir coigeartaithe áitiúil air seo.

Féadfaidh réadmhaoine cónaithe den luach céanna i limistéir údaráis áitiúil
éagsúla méideanna éagsúla CMÁ a íoc, ag brath ar cibé acu an bhfuil fachtóir
coigeartaithe áitiúil curtha i bhfeidhm ag an údarás áitiúil nó nach bhfuil.

Tá [ liosta de choigeartuithe CMÁ na n-údarás áitiúil
](https://www.revenue.ie/en/property/local-property-tax/valuing-your-
property/determining-lpt-charge.aspx) le fáil ar ioncam.ie. Tá [ áireamhán CMÁ
ar líne ](https://lpt.revenue.ie/lpt-web/reckoner/lpt.html) na Coimisinéirí
Ioncaim freisin a ríomhann an cháin tar éis an fhachtóra choigeartaithe
áitiúil.

##  Conas do thuairisceán um Cháin Mhaoine Áitiúil a chur isteach

Má chuir tú tuairisceán CMÁ isteach don bhliain 2022 maidir le do réadmhaoin,
ní gá tuairisceán eile a chur isteach do 2023. Seans go mbeidh ort socrú a
dhéanamh chun an CMÁ do 2023 a íoc.

Do na blianta 2022-2025, tá an CMÁ bunaithe ar luach do réadmhaoine ar an 1
Samhain 2021. Tugtar an dáta luachála ar an dáta seo.

Is gá duit tuairisceán CMÁ a chur isteach le haghaidh 2023 má tá réadmhaoin
agat atá tar éis teacht chun a bheith faoi dhliteanas ó bhí an dáta luachála
ann. Mar shampla, seans go bhfuil réadmhaoin agat a tógadh nó a tháinig chun
bheith ina áit chónaithe tar éis an 1 Samhain 2021 agus mar sin, is réadmhaoin
faoi dhliteanas í ar an 1 Samhain 2022. Má tá réadmhaoin nuathógtha nó
athchóirithe agat, ba cheart measúnú a dhéanamh ar an luach a bheadh uirthi ar
an 1 Samhain 2021 dá mba rud é go raibh sí críochnaithe an uair sin.

Caithfidh tú measúnú a dhéanamh ar luacsémargaidh do réadmhaoine agus do
thuairisceán CMÁ a chur isteach faoin 2 Nollaig 2022 nó a luaithe is féidir
mura bhfuil sé déanta agat cheana féin.

Iarrtar ort do thuairisceán CMÁ a chur isteach, fiú sna cásanna seo a leanas:

  * Tá do réadmhaoin incháilithe chun [ díolúine CMÁ ](https://www.revenue.ie/en/property/local-property-tax/exemptions-apply-2022-2025/index.aspx) a fháil, nó 
  * Tá tú ag éileamh [ d’íocaíocht CMÁ a iarchur ](https://revenue.ie/en/property/local-property-tax/deferral-of-payment/index.aspx)

Murar cláraíodh do réadmhaoin riamh le haghaidh dleacht stampa nó CMÁ,
caithfear an [ réadmhaoin a chlárú leis na Coimisinéirí Ioncaim
](https://www.revenue.ie/en/online-services/services/property/register-
property-lpt.aspx) ar dtús.

##  Cá háit a ndéanfaidh mé iarratas?

Chun féachaint ar do thaifead CMÁ agus do thuairisceán CMÁ a dhéanamh ar líne,
is féidir do shonraí logála isteach reatha le haghaidh moChúrsaí a úsáid nó [
Seirbhís Ar Líne na gCoimisinéirí Ioncaim
](http://www.revenue.ie/en/online/ros/index.html) . Nó, is féidir logáil
isteach go díreach chuig an [ tSeirbhís CMÁ ar líne.
](https://lpt.revenue.ie/lpt-web/views/login.html?execution=e1s1)

Chun logáil isteach ar an tseirbhís CMÁ ar líne, beidh Aitheantas agus Uimhir
Aitheantais Phearsanta do Réadmhaoine ag teastáil. Is féidir na sonraí sin a
fháil ar chomhfhreagras CMÁ ar bith a fuair tú ó na Coimisinéirí Ioncaim.
Beidh d’Uimhir Phearsanta Seirbhíse Poiblí (UPSP) nó Uimhir Thagartha Cánach
ag teastáil uait freisin.

Mura bhfuil Uimhir Aitheantais agus Uimhir Aitheantais Phearsanta do
Réadmhaoine agat, is féidir úsáid a bhaint as an t [ Seirbhís CMÁ ar líne
](https://lpt.revenue.ie/lpt-web/views/login.html?execution=e1s1) chun na
sonraí sin a iarraidh.

Is féidir teagmháil a dhéanamh leis an [ líne chabhrach CMÁ
](https://www.revenue.ie/en/contact-us/customer-service-contact/local-
property-tax-lpt.aspx) chun cabhair a fháil maidir leis an gCáin Mhaoine
Áitiúil. Is féidir ceisteanna a chur chuig na Coimisinéirí Ioncaim freisin trí
[ M'Fhiosruithe ](https://www.revenue.ie/en/online-services/services/manage-
your-record/myenquiries.aspx) .

###  Na Coimisinéirí Ioncaim

Brainse Cáin Mhaoine Áitiúil (CMÁ)

Bosca Poist 1  
Luimneach

**Teil:** +353 (0) 1 738 3626

**Láithreán Gréasáin:** [ https://www.revenue.ie/en/contact-us/customer-
service-contact/lpt-vht.aspx ](https://www.revenue.ie/en/contact-us/customer-
service-contact/lpt-vht.aspx)

##  Tuilleadh eolais

###  Rátaí roimhe seo a bhí i bhfeidhm ó 2013 go 2021

**Local Property Tax** **Valuation bands and basic rates for valuation period
from 2013 to 2021**  
---  
**Bandaí luachála agus bunrátaí don tréimhse luachála 2013–2021** |  **Uimhir an bhanda luachála** |  **Banda luachála €**  
Bunráta an Mhuirir CMÁ €  |  1  |  0 – 100,000   
90  |  2  |  100,001 - 150,000   
225  |  3  |  150,001 - 200,000   
315  |  4  |  200,001 - 250,000   
405  |  5  |  250,001 - 300,000   
495  |  6  |  300,001 - 350,000   
585  |  7  |  350,001 - 400,000   
675  |  8  |  400,001 - 450,000   
765  |  9  |  450,001 - 500,000   
855  |  10  |  500,001 - 550,000   
945  |  11  |  550,001 - 600,000   
1,035  |  12  |  600,001 - 650,000   
1,125  |  13  |  650,001 - 700,000   
1,215  |  14  |  700,001 - 750,000   
1,305  |  15  |  750,001 - 800,000   
1,395  |  16  |  800,001 - 850,000   
1,485  |  17  |  850,001 - 900,000   
1,575  |  18  |  900,001 - 950,000   
1,665  |  19  |  950,001 - 1,000,000   
1,755  
  
###  Achomhairc

Go ginearálta, toisc gur cáin fhéinmheasúnaithe í an CMÁ, ní thagann
achomhairc fhoirmiúla chun cinn ach i líon beag cásanna.

Mura n-aontaíonn tú le meastachán ó na Coimisinéirí Ioncaim is féidir
tuairisceán a chur isteach le d’fhéinmheasúnú féin ina ionad.

Ós rud é go bhfuil clár um réadmhaoine cónaithe curtha le chéile ag na
Coimisinéirí Ioncaim ó fhoinsí éagsúla, d'fhéadfadh earráidí a bheith ann
maidir le húinéireacht roinnt réadmhaoine. Má fuair tú foirm tuairisceáin CMÁ
agus ní dóigh leat go bhfuil tú faoi dhliteanas i leith na réadmhaoine sin, ba
cheart [ teagmháil a dhéanamh leis na Coimisinéirí Ioncaim
](https://www.revenue.ie/en/contact-us/customer-service-contact/local-
property-tax-lpt.aspx) laistigh de 30 lá ón litir a fháil. Ba cheart míniú a
thabhairt ar an gcúis nach bhfuil tú faoi dhliteanas; sonraí maidir leis an
duine atá faoi dhliteanas, dar leat (ainm, seoladh agus Uimhir PSP); agus
doiciméid tacaíochta. Tá sé tábhachtach go ndéanann tú teagmháil leis na
Coimisinéirí Ioncaim ós rud é go mbeidh tú faoi dhliteanas an cháin a íoc mura
gceartaítear an earráid. Úsáidfidh na Coimisinéirí Ioncaim an fhaisnéis a
chuirfidh tú ar fáil chun cinneadh a dhéanamh maidir leis an duine atá faoi
dhliteanas. Mura n-aontaíonn tú leis an gcinneadh sin, is féidir an cinneadh a
achomharc chuig an gCoimisiún um Achomhairc Chánach.

Is é an Coiste Tagartha um Luachanna Talún a chinneann achomhairc a bhaineann
le luacháil réadmhaoine.

Mura n-aontaíonn tú leis na Coimisinéirí Ioncaim ar ábhair eile (mar shampla,
cibé an réadmhaoin chónaithe í nó an féidir íocaíocht a chur siar) agus nach
féidir an cheist a réiteach, eiseoidh na Coimisinéirí Ioncaim Fógra
Measúnaithe foirmiúil nó cinneadh foirmiúil ar an ábhar chugat. Beidh do
cheart chun achomharc a dhéanamh chuig na Coimisinéirí Achomhairc leagtha
amach go soiléir ar na fógraí sin. Ní mór duit, áfach, tuairisceán a dhéanamh
agus cáin ar bith atá dlite a íoc sular féidir leat achomharc a dhéanamh in
aghaidh an Fhógra Measúnaithe nó cinneadh ar bith eile de chuid na
gCoimisinéirí Ioncaim.

###  An Muirear Teaghlaigh agus an Muirear ar Áit Chónaithe Phríobháideach
Neamhphríomha

Tháinig an Cháin Mhaoine Áitiúil in ionad an [ Mhuirir Teaghlaigh
](https://www.householdcharge.ie) ar cuireadh deireadh leis ón 1 Eanáir 2013
ar aghaidh. Rinneadh [ riaráistí Muirear Teaghlaigh
](https://www.revenue.ie/en/online-services/services/property/payment-
household-charge-arrears.aspx) nár íocadh faoin 1 Iúil 2013 a aistriú go CMÁ
agus bailíonn na Coimisinéirí Ioncaim anois iad tríd an gcóras CMÁ.

Tugadh isteach an [ Táille ar Áit Chónaithe Phríobháideach Neamhphríomha
](https://www.nppr.ie/) ar áiteanna cónaithe tánaisteacha in 2009 agus íoctar
leis an údarás áitiúil ábhartha í. Ó 2014 ar aghaidh, ní ghearrtar an Muirear
ar Áit Chónaithe Phríobháideach Neamhphríomha a thuilleadh, ach tá dliteanais
agus íocaíochtaí gan íoc fós á mbailiú. Má tá do theach á dhíol agat agus
dualgas ort a chruthú gur íoc tú an Muirear ar Áit Chónaithe Phríobháideach
Neamhphríomha, is féidir deimhniú urscaoilte a iarraidh ón [ Údarás Áitiúil.
](https://www.gov.ie/en/organisation-information/fd139-local-government-
councils-and-councillors/?referrer=http://www.housing.gov.ie/local-
government/administration/local-authorities/local-authorities)

I ndiaidh 12 bhliain, téann na táillí in éag agus mar sin ní bhíonn siad le
híoc a thuilleadh. Má bhí Muirear ar Áit Chónaithe Phríobháideach
Neamhphríomha ar réadmhaoin don bhliain 2009, chuaigh sé in éag ar an 1 Lúnasa
2021. Téann táillí do na blianta 2010-2013 in éag ar an 1 Aibreán. Chuaigh an
Muirear ar Áit Chónaithe Phríobháideach Neamhphríomha do 2010, mar shampla, in
éag an 1 Aibreán 2022 agus rachaidh an muirear do 2013 in éag ar 1 Aibreán
2025. Tá tuilleadh eolais ar fáil ar [ nppr.ie. ](https://www.nppr.ie/)

_**Dáta an Leasaithe Deireanaigh:** 28 Lúnasa 2023 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/housing-taxes-and-reliefs/local-property-
tax/?utm_source=sharebutton_facebook) [
](https://twitter.com/intent/tweet/?text=C%C3%A1in%20Mhaoine%20%C3%81iti%C3%BAil%20%28CM%C3%81%29&url=https://www.citizensinformation.ie/ga/money-
and-tax/tax/housing-taxes-and-reliefs/local-property-
tax/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/housing-taxes-and-reliefs/local-property-
tax/?utm_source=sharebutton_whatsapp) [
](mailto:?subject=C%C3%A1in%20Mhaoine%20%C3%81iti%C3%BAil%20%28CM%C3%81%29&body=https://www.citizensinformation.ie/ga/money-
and-tax/tax/housing-taxes-and-reliefs/local-property-
tax/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Íocaíocht na Cánach Maoine Áitiúla a Iarchur_ ](/ga/money-and-tax/tax/housing-taxes-and-reliefs/deferring-local-property-tax/)

Cáin atá sa Cháin Mhaoine Áitiúil atá le híoc ar mhaoin chónaithe. Tugtar
faisnéis sa cháipéis seo faoi na daoine a cháilíonn d’iarchur agus conas
íocaíocht na cánach a iarchur.

  * [ _Díolúintí ón gCáin Mhaoine Áitiúil_ ](/ga/money-and-tax/tax/housing-taxes-and-reliefs/local-property-tax-exemptions/)

Cáin atá sa Cháin Mhaoine Áitiúil atá le híoc ar mhaoin chónaithe. Tugtar
faisnéis sa cháipéis seo faoi mhaoin atá díolmhaithe ón gcáin.

  * [ _Maoin a luacháil le haghaidh Cánach Maoine Áitiúil_ ](/ga/money-and-tax/tax/housing-taxes-and-reliefs/valuing-property-for-lpt/)

Is cáin féinmheasúnaithe í an Cháin Mhaoine Áitiúil. Tá uirlisí agus foinsí
faisnéise ann ar féidir leat a úsáid chun cabhrú leat luach do réadmhaoine
cónaithe a mheas.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

