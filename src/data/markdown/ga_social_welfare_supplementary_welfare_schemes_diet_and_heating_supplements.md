English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Scéimeanna Leasa Forlíonacha ](/ga/social-welfare/supplementary-welfare-
schemes/) > Forlíontaí téimh agus aiste bia

#  Forlíontaí téimh agus aiste bia

  * Réamhrá 
  * Rialacha 
  * Rátaí 
  * Conas iarratas a dhéanamh 
  * Cá háit a ndéanfaidh mé iarratas 

##  Réamhrá

Is féidir le daoine áirithe a bhfuil riachtanais chothaithe agus téimh
speisialta acu cáiliú le haghaidh forlíontaí breise seachtainiúla faoin Scéim
Liúntas Leasa Forlíontach  .

Chun go mbeadh tú in ann cáiliú do na forlíontaí speisialta seo, caithfidh tú
na riachtanais atá leagtha amach thíos a chomhlíonadh.  

##  Rialacha

###  Forlíonadh aiste bia

[ Ó 1 Feabhra 2014 amach, ní ghlactar le hiarratais nua ar an bhforlíonadh
aiste bia. ](https://www.gov.ie/en/service/1d4b07-dietary-supplement/)

Má bhí an forlíonadh á fháil agat roimh 1 Feabhra 2014, áfach, is féidir leat
an forlíonadh a choimeád (fad is a leanann ort bheith incháilithe dó).

Tá tú i dteideal forlíonadh aiste bia ó thaobh _aiste bia atá ordaithe_ a
choimeád má:

  * Tá gné leighis áirithe agat 
  * Tá tú ag fáil íocaíochta leasa shóisialaigh 
  * Shásaíonn tú scrúdú maoine 

Chun forlíonadh aiste bia a fháil, ní mór do sainchomhairleoir ospidéil nó
cláraitheoir a deimhniú:

  * Go bhfuil tusa nó aon [ dhuine fásta cleithiúnach ](/ga/social-welfare/irish-social-welfare-system/claiming-a-social-welfare-payment/claiming-an-increase-in-your-social-welfare-payment-for-an-adult-dependant/) nó  leanbh cleithiúnach  de do chuid ar aiste bia atá ordaithe mar gheall ar riocht leighis sainithe 
  * Cineál aiste bia atá ordaithe 
  * Fad atá an aiste bia atá de dhíth agat 

D'fhéadfadh **aiste bia saor ó ghlútan** do dhuine fásta nó leanbh idir aois
18 agus 22 a bheith ordaithe ag do dhochtúir teaghlaigh (LG).

I gcás forliontais aiste bia, mar shampla, do dhaoine le fiobróis chisteach tá
an leabhar [ scéime tinnis fadtéarmach
](/health/health_related_benefits_and_entitlements/long_term_illness_scheme.html)
inghlactha mar chruthú go bhfuil oideas tugtha i gcomhair a leithéid seo
d'aiste bia. I ngach cás, ní mór an fad a mbeidh an aiste bia i gceist agus an
cineál aiste bia a insint.

###  Na haistí bia atá i dteideal an forlíonadh aiste bia

Tá an costas seachtainiúil de gach aiste bia atá ordaithe leagtha síos ag an
Roinn Coimirce Sóisialaí agus Coimirce Sóisialaí. Tá na haistí bia incháilithe
maidir le forlíonadh aiste bia mar a leanas

**Aistí bia incháilithe** |  **Costas an aiste bia**  
---|---  
Aiste bia íseal i lachtós, saor ó bhainne  |  €65.43   
Aiste bia saor ó ghlútan  |  €68.43   
Aiste bia ard i bpróitéin, agus ard i gcalraí  |  €71.43   
Aiste bia raimhre athraithe (leachtaithe)  |  €74.93   
  
###  Forlíonadh téimh

Is íocaíocht bhreise an forlíonadh téimh í chun cabhrú le costais téimh de do
theach. D'fhéadfá forlíonadh téimh a fháil:

  * Más féidir leat a léiriú go bhfuil riachtanais bhreise téimh agat mar gheall ar aois, riocht leighis nó míchumas 
  * Má tá tú id chónaí id aonar, nó le duine fásta cleithiúnach nó le leanbh/leanaí atá cleithiúnach ort 

agus

  * Má shásaíonn tú scrúdú maoine 

##  Rátaí

###  Forlíonadh aiste bia do dhuine fásta

**Ríomhtar na rátaí i gcomhair duine aonair agus tuismitheoir aonair mar seo a
leanas:** Costas an aiste bia mar atá leagtha síos ag an Roinn Coimirce
Sóisialaí agus Coimirce Sóisialaí lúide aon tríú de d'íocaíocht leasa
shóisialaigh ag ráta 2007 = an forlíonadh aiste bia atá le íoc leat. Is féidir
rátaí 2007 a sheiceáil in [ SW19 (pdf)
](https://assets.gov.ie/11117/6beb1ad2f51346f4ad6f27db1c473e59.pdf) .

###  Sampla 1:

  * Tá Pól ar aiste bia ard i bpróitéin agus ard i gcalraí agus ag fáil Íocaíocht Teaghlaigh Aontuismitheora. Tá costas an aiste bia seo socraithe ag an Roinn ag €71.43. Bain an tríú cuid de a íocaíocht leasa shóisialaigh (  lúide aon suim atá tú ag fáil i gcomhair leanbh incháilithe  ) as €71.43 chun an méid fhorlíonadh aiste bia atá iníoctha a ríomh. (€71.43 - €61.93 (nó an tríú cuid a Íocaíocht Teaghlaigh Aontuismitheora ag ráta 2007) = €9.50 íoctha mar fhorlíonadh aiste bia.) 

Ríomhtar na rátaí i gcomhair lánúineacha pósta nó lánúineacha atá in aontíos
mar a leanas:  Costas an aiste bia mar atá leagtha síos ag an Roinn Coimirce
Sóisialaí lúide an séú cuid de d'íocaíocht leasa shóisialaigh ag ráta 2007 =
an forlíonadh aiste bia atá le íoc leat.

###  Sampla 2:

  * Tá Máire pósta agus í ar aiste bia ard i bpróitéin agus ard i gcalraí. Faigheann sí Liúntas Cuardaitheora Poist. Tá costas an aiste bia seo socraithe ag an Roinn ag €71.43. Bain an séú cuid de d'íocaíocht leasa shóisialaigh ( _lúide aon suim atá tú ag fáil i gcomhair linbh incháilithe_ ) as €71.43 chun an méid fhorlíonadh aiste bia atá iníoctha a ríomh. (€71.43 - €51.52 (an séú cuid a n-íocaíocht Liúntas Cuardaitheora Poist lena n-áirítear méadú do dhuine fásta cleithiúnach ag ráta 2007) = €19.91 íoctha mar fhorlíonadh aiste bia) 

###  Daoine atá ag fáil Forlíonadh Cíos nó Ús Morgáiste

Má tá tú ag fáil Forlíonadh Cíos nó Ús Morgáiste, baintear úsáid as an ráta
pearsanta um Fhorlíonadh Leasa Shóisialaigh do 2007, agus ráta duine fásta
incháilithe áit a bhfuil a leithéid i gceist, chun an méid forlíonaidh aiste
bia a ríomh. Nuair a bhíonn maoin á meas, tugtar neamhaird ar íocaíochtaí i
gcomhair leanaí atá sna híocaíochtaí leasa shóisialaigh.

Tá na rátaí do leanaí incháilithe mar seo a leanas:

  * Aiste bia íseal i lachtós, saor ó bhainne = €3.50 
  * Aiste bia saor ó ghlútan = €6.50 
  * Aiste bia ard i bpróitéin, agus ard i gcalraí = €9.50 
  * Aiste bia raimhre athraithe (leachtaithe) = €13 

Deirtear gur leanbh cleithiúnach atá ann má tá sé/sí faoi 18 nó os cionn 18
agus faoi 22 agus in oideachas lánaimseartha.

###  Forlíonadh téimh

Níl aon ráta socruithe d'fhorlíonadh téimh. Tá an méid fhorlíonaidh téimh a
fhaigheann tú bunaithe ar do riachtanas mar atá sé measúnaithe ag an t-ionadaí
Roinne Coimirce Sóisialaí (a tugadh an tOifigeach Leasa Pobail air roimhe
seo).

##  Conas iarratas a dhéanamh

Ba chóir duit [ foirm forlíonadh téimh (pdf)
](http://www.welfare.ie/EN/Forms/Documents/swa16.pdf) a chomhlánú chun
iarratas a dhéanamh ar fhorlíonadh téimh. Is féidir leis an ionadaí Roinne
Coimirce Sóisialaí agus Coimirce Sóisialaí (a tugadh an tOifigeach Leasa
Pobail air roimhe seo) cabhrú leat chun an fhoirm a chomhlánú.

Ó 1 Feabhra 2014 amach, ní ghlactar le hiarratais nua ar an bhforlíonadh aiste
bia.

###  Achomhairc

Is féidir achomharc a dhéanamh leis an  Oifig Achomhairc Leasa Shóisialaigh
in aghaidh chinnidh ar fhorlíonadh téimh nó ar fhorlíonadh aiste bia.

##  Cá háit a ndéanfaidh mé iarratas

Ba cheart duit teagmháil a dhéanamh le hionadaí na Roinne Coimirce Sóisialaí
agus Coimirce Sóisialaí (tugadh an tOifigeach Leasa Pobail orthu roimhe seo) i
[ d'ionad áitiúil ](https://www.gov.ie/en/collection/cb07d7-supplementary-
welfare-allowance-swa-list-of-offices-administering-swa/) .

_**Dáta an Leasaithe Deireanaigh:** 20 Feabhra 2020 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/supplementary-welfare-schemes/diet-and-heating-
supplements/?utm_source=sharebutton_facebook) [
](https://twitter.com/intent/tweet/?text=Forl%C3%ADonta%C3%AD%20t%C3%A9imh%20agus%20aiste%20bia&url=https://www.citizensinformation.ie/ga/social-
welfare/supplementary-welfare-schemes/diet-and-heating-
supplements/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/supplementary-welfare-schemes/diet-and-heating-
supplements/?utm_source=sharebutton_whatsapp) [
](mailto:?subject=Forl%C3%ADonta%C3%AD%20t%C3%A9imh%20agus%20aiste%20bia&body=https://www.citizensinformation.ie/ga/social-
welfare/supplementary-welfare-schemes/diet-and-heating-
supplements/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Forbhreathnú ar an Scéim Liúntas Forlíontach Leasa Shóisialaigh_ ](/ga/social-welfare/supplementary-welfare-schemes/supplementary-welfare-allowance-scheme/)

Tugann cuntas ar an Scéim Liúntas Forlíontach Leasa Shóisialaigh; lena
n-áirítear, an bhuníocaíocht agus na fordheontais éagsúla de réir na scéime.

  * [ _Liúntas Leasa Forlíontach_ ](/ga/social-welfare/supplementary-welfare-schemes/supplementary-welfare-allow/)

Is liúntas seachtainiúil é Liúntas Leasa Forlíontach Bunúsach a íoctar le
daoine nach bhfuil dóthain ioncaim acu chun freastal ar a riachtanais nó ar
riachtanais a dteaghlach.

  * [ _Mar is féidir d’ioncam na dtuismitheoirí dul i bhfeidhm ar an Liúntas Leasa Forlíontach_ ](/ga/social-welfare/irish-social-welfare-system/means-test-for-social-welfare-payments/how-parents-income-can-affect-supplementary-welfare-allowance/)

Féadfar go gcuirfear ioncam do thuismitheoirí san áireamh nuair a dhéanann tú
iarratas ar Liúntas Leasa Forlíontach. Faigh amach conas a mheastar an 'sochar
agus an phribhléid' a fhaigheann tú ó bheith i do chónaí le do thuismitheoirí.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

