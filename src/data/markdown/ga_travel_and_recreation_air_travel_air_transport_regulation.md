English  | **Gaeilge**

**Anseo atá tú:** [ Baile ](/ga/) > [ Taisteal agus Áineas ](/ga/travel-and-
recreation/) > [ Aer-Thaisteal ](/ga/travel-and-recreation/air-travel/) >
Rialú an Aeriompair

#  Rialú an Aeriompair

  * Cé a rialaíonn cúrsaí eitlíochta in Éirinn? 
  * Údarás Eitlíochta na hÉireann 
  * AirNav Ireland 
  * Aerfoirt 
  * Timpistí agus teagmhais aeir 

##  Cé a rialaíonn cúrsaí eitlíochta in Éirinn?

Is í an Roinn Iompair a rialaíonn an t-aeriompar in Éirinn. Áirítear leis seo
seirbhísí tráchtála agus seirbhísí príobháideacha.

Is féidir le haerlínte an AE eitilt gan srian laistigh den AE/Limistéar
Eacnamaíoch Eorpach (LEE). Is féidir leo é seo a dhéanamh gan srian ar bith ar
mhinicíocht nó ar bhealaí eitilte.

Caithfidh aerlínte ó thíortha lasmuigh den AE/LEE cead a iarraidh. Caithfidh
siad é seo a dhéanamh gach uair a bhíonn siad ag iarraidh eitilt go hÉirinn,
as Éirinn nó thar Éirinn.

Is í [ an Roinn Cosanta ](https://www.defence.ie/) a rialaíonn aeriompar
míleata in Éirinn.

###  **Reachtaíocht 2022**

[ An tAcht Aerloingseoireachta agus Aeriompair, 2022:
](https://www.irishstatutebook.ie/eli/2022/act/40/enacted/en/html#:~:text=An%20Act%20to%20provide%20for,on%20it%20of%20certain%20functions)

  * Faoin acht seo, bunaíodh comhlacht nua tráchtála leathstáit [ AirNav Ireland ](https://www.airnav.ie/home)
  * Ceapadh [ Údarás Eitlíochta na hÉireann ](https://www.iaa.ie/) ina rialtóir eitlíochta aonair d’Éirinn tar éis é a chumasc leis an gCoimisiún um Rialáil Eitlíochta. 

##  Údarás Eitlíochta na hÉireann

Is gníomhaireacht tráchtála leath-stáit é [ Údarás Eitlíochta na hÉireann
](https://www.iaa.ie/) . Is é an rialtóir eitlíochta náisiúnta é. Tá sé
freagrach as feidhmeanna sábháilteachta, feidhmeanna slándála agus feidhmeanna
cosanta tomhaltóirí. Ghlac Údarás Eitlíochta na hÉireann leis na [ feidhmeanna
a bhí ag an gCoimisiún um Rialáil Eitlíochta roimhe seo.
](https://www.iaa.ie/about-us/about-the-irish-aviation-authority)

##  AirNav Ireland

Is cuideachta nua leathstáit é [ AirNav Ireland ](https://www.airnav.ie/)
(Seirbhís Aerloingseoireachta na hÉireann). Tá sé freagrach as feidhmeanna
aerloingseoireachta, feidhmeanna bainistíochta aerthráchta agus feidhmeanna
seirbhísí gaolmhara.

##  Aerfoirt

Tá 9 n-aerfort in Éirinn.

Tá [ Aerfort Bhaile Átha Cliath ](http://www.dublinairport.com/home.aspx) , [
Aerfort Chorcaí ](https://www.corkairport.com/) agus [ Aerfort na Sionainne
](http://www.shannonairport.ie/gns/Passengers/Home.aspx) faoi úinéireacht
rialtas na hÉireann agus déanann údaráis aerfoirt ar leith iad á fheidhmiú
thar ceann an rialtais. Tá [ aerfoirt eile na hÉireann
](https://www.gov.ie/en/policy-information/bb3245-airports/) lonnaithe i bPort
Láirge, Cnoc Mhuire, Gaillimh, Sligeach, Dún na nGall agus Ciarraí.

Tá sé de cheart ag Paisinéirí faoi mhíchumas beagluaineachta cúnamh saor in
aisce a fháil.

##  Timpistí agus teagmhais aeir

Is cuid den Roinn Iompair é an tAonad um Imscrúdú Aerthionóiscí. Tá sé
freagrach as fiosrú a dhéanamh ar gach timpiste agus teagmhas eitleáin a
tharlaíonn in Éirinn. Is féidir [ tuairiscí ar gach timpiste agus teagmhas a
tharla, agus ar gach imscrúdú aeir a rinneadh laistigh d'Éirinn
](http://www.aaiu.ie/reports/aaiu-investigation-reports) a íoslódáil anseo.

_**Dáta an Leasaithe Deireanaigh:** 25 Lúnasa 2023 _

[
](https://facebook.com/sharer/sharer.php?u=https://www.citizensinformation.ie/ga/travel-
and-recreation/air-travel/air-transport-
regulation/?utm_source=sharebutton_facebook) [
](https://twitter.com/intent/tweet/?text=Rial%C3%BA%20an%20Aeriompair&url=https://www.citizensinformation.ie/ga/travel-
and-recreation/air-travel/air-transport-
regulation/?utm_source=sharebutton_twitter) [
](whatsapp://send?text=https://www.citizensinformation.ie/ga/travel-and-
recreation/air-travel/air-transport-
regulation/?utm_source=sharebutton_whatsapp) [
](mailto:?subject=Rial%C3%BA%20an%20Aeriompair&body=https://www.citizensinformation.ie/ga/travel-
and-recreation/air-travel/air-transport-
regulation/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _An Coimisiún Toghcháin_ ](/ga/government-in-ireland/elections-and-referenda/voting/electoral-commission/)

Is comhlacht stáit nua é an Coimisiún Toghcháin a dhéanfaidh maoirsiú ar
thoghcháin agus reifrinn in Éirinn.

  * [ _Forbhreathnú ar an Rialachán Ginearálta um Chosaint Sonraí (an RGCS)_ ](/ga/government-in-ireland/data-protection/overview-of-general-data-protection-regulation/)

Tugtar cuntas sa cháipéis seo ar na príomhghnéithe den RGCS agus déanann sé
nasc le breis faisnéise faoi.

  * [ _Rialacháin chustaim do thaistealaithe go hÉirinn_ ](/ga/travel-and-recreation/travel-to-ireland/customs-regulations-for-travellers/)

Tá cur síos sa cháipéis seo ar rialacha custaim do dhaoine atá ag taisteal go
hÉirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

