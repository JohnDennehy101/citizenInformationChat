English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Víosaí agus cead dul isteach go hÉirinn ](/ga/moving-country/visas-for-
ireland/) > Riachtanais víosa le teacht isteach in Éirinn

#  Riachtanais víosa le teacht isteach in Éirinn

  * Réamhrá 
  * An dteastaíonn víosa uaim? 
  * Saghsanna víosa 
  * Tarscaoileadh víosa do shealbhóirí víosa RA 
  * Tarscaoileadh Víosa Dalta Scoile 
  * An dteastaíonn réamh-imréiteachuaim? 
  * Conas iarratas a dhéanamh ar víosanó réamh-imréiteach 
  * Rátaí 
  * Eolas breise agus teagmhálaithe 

##  Réamhrá

Má tá tú ag taisteal go hÉirinn agus mura saoránach thú de thír sa Limistéar
Eorpach Eacnamaíochta nó an LEE (an AE agus an Iorua, an Íoslainn agus
Lichtinstéin), d’fhéadfadh go mbeadh ort iarratas a dhéanamh ar víosa.

Deimhniú é víosa Éireannach a chuirtear ar do phas nó cáipéis taistil a
cheadaíonn duit taisteal go hÉirinn. Tá ort do phas agus cáipéisí a sholáthar
do rialú inimirce nuair a thagann tú i láthair ag an aerfort nó ag an
gcalafort, agus is féidir le hoifigeach inimirce iontráil go hÉirinn a dhiúltú
duit go fóill.

Má tá tú ag taisteal le leanaí, tá ort iarratas a dhéanamh ar víosa do do
leanaí freisin.

B’fhéidir go mbeidh ort clárú le húdaráis inimirce.

###  Saoránaigh na hÚcráine

Ón 25 Feabhra 2022, ní bhíonn víosa ag teastáil ó shaoránaigh na hÚcráine chun
taisteal go hÉirinn.

##  An dteastaíonn víosa uaim?

Ní theastaíonn víosa uait chun tuirlingt in Éirinn sna cásanna seo a leanas:

  * Más saoránach den Aontas nó de chuid LEE thú (an Aontas Eorpach móide an Íoslainn, an Iorua agus Lichtinstéin) nó an Eilvéis 
  * Má tá cárta cónaithe agat a d'eisigh tír LEE nó an Eilvéis toisc gur ball teaghlaigh de shaoránach LEE nó de chuid na hEilvéise tú i dtír lasmuigh de thír dhúchais bhall teaghlaigh LEE/Eilvéise (mar shampla, tá tú i do chónaí sa Ghearmáin le do chéile Francach) 
  * Má tá víosa gearrfhanachta RA agat agus má cháilíonn tú don tarscaoileadh víosaí gearrfhanachta nó Scéim Víosaí na Breataine-na hÉireann (féach ‘Visa Waivers for UK visa holders’ thíos) 
  * Más dalta scoile tú a bhfuil cónaí ort i dtír AE/LEE agus go bhfuil tú ag taisteal mar chuid de thuras scoile (féach ‘Tarscaoileadh Víosaí Mac Léinn Scoile’ thíos) 
  * Más saoránach thú de thír atá liostaithe sa tábla thíos. 

Andorra  |  Hong Kong (Special Admin. Region)  |  Samoa   
---|---|---  
Antigua &amp; Barbuda  |  Israel  |  San Marino   
Argentina  |  Japan  |  Seychelles   
Australia  |  Kiribati  |  Singapore   
Bahamas  |  Lesotho  |  Solomon Islands   
Barbados  |  Macau (Special Admin. Region)  |  South Korea   
Belize  |  Malaysia  |  Swaziland (Eswatini)   
Brazil  |  Maldives  |  Taiwan   
Brunei  |  Mexico  |  Tonga   
Canada  |  Monaco  |  Trinidad &amp; Tobago   
Chile  |  Nauru  |  Tuvalu   
Costa Rica  |  New Zealand  |  Ukraine   
El Salvador  |  Nicaragua  |  United Arab Emirates   
Fiji  |  Panama  |  United Kingdom (see note below)   
Grenada  |  Paraguay  |  United States of America   
Guatemala  |  Saint Kitts &amp; Nevis  |  Uruguay   
Guyana  |  Saint Lucia  |  Vatican City   
|  Saint Vincent &amp; the Grenadines  |   
  
From 10 July 2024, nationals of [ Botswana and South Africa must get a visa
](https://www.irishimmigration.ie/visa-requirement-for-nationals-of-botswana-
and-south-africa/) before travelling to Ireland.

Tabhair faoi deara Baineann taisteal gan víosa leis na cineálacha seo a leanas
de náisiúntacht Briotanach freisin:

  * Náisiúnach Briotanach (thar lear) 
  * Duine is saoránach de Chríocha Briotanacha thar lear (ar a dtugtaí ‘Duine is saoránach de na spleáchríocha Briotanacha roimhe seo) 
  * Duine is saoránach de Chríocha Briotanacha thar lear 

Ní bhaineann taisteal gan víosa le daoine a bhfuil pas Briotanach acu mar
‘Bhriotanach faoi chosaint’.

Má tá tú ag bogadh go hÉirinn chun cónaí le do pháirtí de facto Éireannach, le
céile nó le páirtí a bhfuil Ceadúnas Fostaíochta Scileanna Criticiúla aige nó
aici, nó le do chéile nó do pháirtí sa RA, caithfidh tú iarratas a dhéanamh ar
réamh-imréiteach fiú más as ceann de na tíortha atá liostaithe thuas duit (níl
feidhm aige seo maidir le saoránaigh de chuid na hEilvéise nó an RA). Féach
‘An bhfuil réamh-imréiteach ag teastáil uaim’ thíos.

Má tá víosa gearrfhanachta agat don RA agus más saoránach de chuid na hIndia
nó na Síne tú, is féidir leat taisteal go hÉirinn gan víosa. Féach
‘Tarscaoileadh víosaí do shealbhóirí víosa sa RA’ thíos.

###  Ag taisteal le doiciméad taistil do dhídeanaithe

Má tá doiciméad taistil do dhídeanaithe agat arna eisiúint ag tír lasmuigh
d’Éirinn, ní mór duit iarratas a dhéanamh ar víosa chun teacht isteach in
Éirinn. Cuirtear taisteal saor ó víosa do shealbhóirí doiciméad taistil ar
fionraí go dtí go bhfógrófar a mhalairt.

###  Baill teaghlaigh de shaoránaigh LEE/Eilvéise

Má tá tú ag teacht go hÉirinn chun bheith le do bhall teaghlaigh de chuid LEE
nó le bheith in éineacht leis, ní mór duit iarratas a dhéanamh ar víosa más as
tír thú nach bhfuil ar an liosta thuas. Má tá tú i do chónaí i dtír LEE nó san
Eilvéis cheana féin toisc gur ball de theaghlach saoránach de chuid LEE nó de
chuid na hEilvéise tú a bhfuil a gcearta saorghluaiseachta á bhfeidhmiú agat,
ní gá víosa a bheith agat chun taisteal go hÉirinn.

Má tá sé ar intinn agat fanacht in Éirinn ar feadh níos mó ná 3 mhí ní mór
duit iarratas a dhéanamh ar áit chónaithe tar éis duit teacht.

##  Saghsanna víosa

Braitheann saghas an víosa a theastaíonn uait ar chuspóir agus ar fhad
d’fhanachta in Éirinn.

###  Víosaí gearrchuairte

Más mian leat teacht go hÉirinn ar feadh níos lú ná 3 mhí, ba cheart duit
iarratas a dhéanamh ar víosa gearrchuairte ‘C’. Ba cheart duit iarratas a
dhéanamh ar an saghas seo víosa más mian leat teacht go hÉirinn mar thurasóir
nó cuairt a thabhairt ar dhuine éigin, chun freastal ar chruinniú gnó nó ar
ghearrchúrsa.

Ní féidir leat fanacht ar feadh níos faide ná 3 mhí le víosa ‘C’. Caithfidh tú
Éire a fhágáil agus iarratas a dhéanamh ar víosa eile más mian leat filleadh.

###  Víosaí fadchuairte

Más mian leat teacht go hÉirinn ar feadh breis agus 3 mhí, mar shampla, chun
staidéar a dhéanamh, obair a dhéanamh nó cur fút go buan in Éirinn le daoine
muinteartha a chónaíonn in Éirinn, is féidir leat iarratas a dhéanamh ar víosa
fadchuairte ‘D’.

Má dheonaítear víosa fadchuairte ‘D’ duit agus más mian leat fanacht sa Stát
ar feadh níos faide ná 3 mhí, caithfidh tú clárú agus Cead Cónaithe Éireannach
(CCÉ) a fháil.

Is féidir leat níos mó eolais a léamh faoi na saghsanna éagsúla víosaí, víosaí
turasóireachta, víosaí gnó agus víosaí mic léinn san áireamh.

###  Víosaí athiontrála

Bíonn an chéad víosa a eisítear duit bailí d’iontráil singil chuig an Stát.
Más mian leat an Stát a fhágáil ar feadh tréimhse ghearr ama, b’fhéidir go
mbeidh ort iarratas a dhéanamh ar víosa athiontrála – chun taisteal go
Tuaisceart Éireann san áireamh.

If you have had single entry visas in the past and you have obeyed the
conditions of those visas, you can apply for a multiple entry visa. You can
also apply if you need to come to Ireland frequently for business. A multiple
entry visa allows you to travel to Ireland on more than one occasion during
the period that the visa is valid.

####  Re-entry visas for people who live in Ireland

Ní gá do náisiúnaigh neamh-LEE faoi 16 bliana d’aois clárú do CCÉ agus tá
orthu iarratas a dhéanamh ar víosa athiontrála nó iliontrála go fóill. Tá seo
saor in aisce.

###  Víosaí idirthurais

Má tá tú ag taisteal trí Éirinn ar do bhealach go tír eile, d’fhéadfadh go
mbeadh víosa idirthurais ag teastáil uait nuair a thagann tú go hÉirinn ar do
bhealach ó thír eile. Ní cheadaíonn víosa idirthurais duit an calafort nó an
t-aerfort a fhágáil. Más saoránach ceann de na tíortha seo a leanas thú,
teastóidh víosa idirthurais bailí Éireannach uait nuair a thuirlingíonn tú sa
Stát:

**Countries that require an Irish transit visa** Afghanistan  |  Ghana   
---|---  
Albania  |  Honduras   
Bolivia  |  Iran   
Botswana  |  Iraq   
Cuba  |  Lebanon   
Democratic Republic of the Congo  |  Moldova   
Dominica  |  Nigeria   
Eritrea  |  Somalia   
Ethiopia  |  South Africa   
Georgia  |  Sri Lanka   
Vanuatu  
  
##  Tarscaoileadh víosa do shealbhóirí víosa RA

Ligeann an Clár um Tharscaoileadh Víosa Gearrfhanachta do náisiúnaigh ó roinnt
tíortha in Oirthear na hEorpa, sa Mheánoirthear agus san Áise a bhfuil víosa
gearrthéarmach don RA acu, teacht go hÉirinn gan gá le víosa Éireannach ar
leith. Is iad na tíortha atá san áireamh sa scéim:

  * Bairéin 
  * An Bhoisnia agus an Heirseagaivéin 
  * An tSín 
  * Colóim 
  * India 
  * Indinéis 
  * Casacstáin 
  * An Chosaiv 
  * Cuáit 
  * Montainéagró 
  * Poblacht na Macadóine Thuaidh 
  * Óman 
  * Peiriú 
  * Oileáin Fhilipíneacha 
  * Catar 
  * Araib Shádach 
  * Seirbia 
  * Téalainn 
  * An Tuirc 
  * Úcráin 
  * Úisbéiceastáin 
  * Vítneam 

Is féidir le saoránaigh na hIndia agus na Síne, a bhfuil víosa gearrfhanachta
RA acu, taisteal go hÉirinn faoi Scéim Víosaí na Breataine-na hÉireann (BIVS)
gan víosa Éireannach ar leith. Is féidir leat do víosa Éireannach a úsáid
freisin chun taisteal go dtí an RA. Ní mór do víosa a bheith formhuinithe le
‘BIVS’.

##  Tarscaoileadh Víosa Dalta Scoile

Is féidir le daltaí scoile ar saoránaigh de thír a mbeadh víosa de dhíth
uirthi de ghnáth chun teacht isteach go hÉirinn iarratas a dhéanamh ar
tharscaoileadh má tá cónaí orthu i dtír AE nó LEE agus má tá siad ag taisteal
mar chuid de thuras scoile.

Ní mór do phríomhoide na scoile foirm iarratais a chomhlánú agus an fhoirm seo
a chur i láthair na hinimirce ar theacht dó/di.

##  An dteastaíonn réamh-imréiteachuaim?

Mura dteastaíonn víosa uait chun teacht go hÉirinn, b’fhéidir go mbeidh ort
cur isteach go fóill ar réamh-imréiteach. Is éard is réamh-imréiteach ná cead
chun Éire a iontráil chun iarratas a dhéanamh ar chónaí ann ar chúiseanna
áirithe. Tá ort iarratas a dhéanamh ar réamh-imréiteach más mian leat teacht
go hÉirinn:

  * Chun obair dheonach a dhéanamh 
  * Mar mhinistir creidimh 
  * Mar pháirtnéir de facto le sealbhóir Cead Fostaíochta Scileanna Criticiúla nó Comhaontú Óstála 
  * Mar pháirtnéir de facto le saoránach Éireannach 
  * Mar dhuine muinteartha le saoránach an RA 

Is éard is páirtnéireacht de facto ná nuair a bhíonn caidreamh agat le duine
éigin atá cosúil le pósadh

Is féidir leat iarratas a dhéanamh ar réamh-imréiteach ar líne. Má fhaomhtar
thú, agus má bheartaíonn tú fanacht in Éirinn ar feadh níos faide ná 3 mhí, tá
ort clárú do Chead Cónaithe Éireannach i ndiaidh duit teacht in Éirinn.

##  Conas iarratas a dhéanamh ar víosanó réamh-imréiteach

Caithfidh tú iarratas a dhéanamh ar víosa iontrála nó ar réamh-imréiteach ar
líne.

Tá eolas ar fáil ar conas iarratas ar líne a líonadh i mBéarla (pdf) agus san
Araibis (pdf), an tSínis (pdf), an Rúisis (pdf), an Hiondúis (pdf), an
Fhraincis (pdf), an Tuircis (pdf) agus an Urdúis (pdf).

Ba cheart duit iarratas a dhéanamh ar a laghad 8 seachtaine sula mbeartaíonn
tú teacht go hÉirinn. Tá sonraí faoi na riachtanais ghrianghraf agus amanna
próiseála reatha ar fáil ar láithreán gréasáin an SSI.

Sonraí bithmhéadracha: Caithfidh na hiarratasóirí go léir ar víosa a chónaíonn
sa Nigéir sonraí bithmhéadracha a sholáthar. Caithfidh iarratasóirí a
chónaíonn sa Phacastáin, an India agus an tSín méarloirg a sholáthar.

Achomhairc: Má dhiúltaítear víosa duit, is féidir leat an cinneadh a achomharc
trí scríobh chuig an Oifigeach Achomhairc Víosa ag Rannóg Víosaí SEIÉ - féach
‘Eolas breise agus teagmhálaithe’ thíos.

##  Rátaí

Is iad na táillí caighdeánacha a ghearrtar ar iarratas ar víosa agus nach
n-íoctar ar ais:

**Víosaí iontrála agus athiontrála**

Cosnaíonn víosa aistir shingil €60 agus beidh sé bailí chun an Stát a iontráil
uair amháin a fhaide le 90 lá óna dháta eisiúna.

Cosnaíonn víosa ilaistir €100 agus beidh sé bailí chun an Stát a iontráil
roinnt uaireanta a fhaide le 5 bliana óna dháta eisiúna.

Cosnaíonn víosa idirthurais €25.

D’fhéadfaí táillí cumarsáide a ghearradh i gcásanna áirithe freisin. Tá eolas
faoi na táillí seo, agus ar an táille i d’airgeadra áitiúil, ar fáil ó
d’ambasáid nó consalacht áitiúil Éireannach.

###  Cén daoine nach n-íocann an táille?

Níl ar roinnt iarratasóirí táille a íoc. Áirítear leis seo céilí a dteastaíonn
víosa uathu agus daoine muinteartha áirítear leis seo le saoránaigh an LEE
(náisiúnaigh Éireannacha san áireamh) a fhad agus a chuirtear cruthúnas an
chaidrimh ar fáil leis an iarratas. Anuas air sin, níl ar iarratasóirí ó
thíortha áirithe táille a íoc. Mar gheall gur féidir leis seo athrú ó thráth
go chéile, ba cheart duit seiceáil le d’ambasáid nó consalacht áitiúil
Éireannach, nó leis an Oifig Víosaí.

##  Eolas breise agus teagmhálaithe

Tá eolas faoi víosaí ar fáil ón ambasáid nó consalacht Éireannach is gaire
duit.

###  Oifig na Víosaí

An Roinn Dlí agus Cirt

Seirbhís Eadóirseachta agus Inimirce na hÉireann  
13-14 Cé an Bhúrcaigh  
Baile Átha Cliath 2  
D02 XK70  
ÉIRE

**Láithreán Gréasáin:** [ https://www.irishimmigration.ie/
](https://www.irishimmigration.ie/)

**R-phost:** [ travelrequest@justice.ie ](mailto:travelrequest@justice.ie)

###  Oifig na Viosaí Athiontrála

An Roinn Dlí agus Cirt

Seirbhís Eadóirseachta agus Inimirce na hÉireann  
13/14 Cé an Bhurcaigh  
Baile Átha Cliath 2  
Éire

**Uaireanta Oscailte:** 8.30rn - 1.30in Luan go Aoine (seachas laethanta
saoire poiblí)

**Láithreán Gréasáin:** [ https://www.irishimmigration.ie/
](https://www.irishimmigration.ie/)

_**Dáta an Leasaithe Deireanaigh:** 8 Iúil 2024 _

[
](https://facebook.com/sharer/sharer.php?u=https://www.citizensinformation.ie/ga/moving-
country/visas-for-ireland/visa-requirements-for-entering-
ireland/?utm_source=sharebutton_facebook) [
](https://twitter.com/intent/tweet/?text=Riachtanais%20v%C3%ADosa%20le%20teacht%20isteach%20in%20%C3%89irinn&url=https://www.citizensinformation.ie/ga/moving-
country/visas-for-ireland/visa-requirements-for-entering-
ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/visas-for-ireland/visa-requirements-for-entering-
ireland/?utm_source=sharebutton_whatsapp) [
](mailto:?subject=Riachtanais%20v%C3%ADosa%20le%20teacht%20isteach%20in%20%C3%89irinn&body=https://www.citizensinformation.ie/ga/moving-
country/visas-for-ireland/visa-requirements-for-entering-
ireland/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Víosaí do thurasóirí ag teacht go hÉirinn_ ](/ga/moving-country/visas-for-ireland/visas-for-tourists-visiting-ireland/)

Teastaíonn víosaí ó thurasóirí as tíortha áirithe má tá siad ag iarraidh
teacht go hÉirinn. Faigh tuilleadh eolais.

  * [ _Víosaí do dhaoine ag teacht go hÉirinn le haghaidh gnó_ ](/ga/moving-country/visas-for-ireland/visas-for-business-people-visiting-ireland/)

Bíonn víosaí ag teastáil ó dhaoine áirithe a bhíonn ag iarraidh teacht go
hÉirinn le haghaidh gnó. Faigh tuilleadh eolais.

  * [ _Víosaí do mhic léinn_ ](/ga/moving-country/visas-for-ireland/student-visas/)

Teastaíonn víosaí ó dhaoine as tíortha áirithe atá ag iarraidh staidéar a
dhéanamh in Éirinn. Faigh tuilleadh eolais.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

