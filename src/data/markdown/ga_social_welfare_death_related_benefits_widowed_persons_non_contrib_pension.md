English  | **Gaeilge**

**Anseo atá tú:** [ Baile ](/ga/) > [ Leas Sóisialach ](/ga/social-welfare/) >
[ Sochair a Bhaineann le Bás ](/ga/social-welfare/death-related-benefits/) >
Pinsean Baintrí, Baintrí Fir nó Páirtnéara Shibhialta Mharthanaigh (Neamh-
Ranníocach)

#  Pinsean Baintrí, Baintrí Fir nó Páirtnéara Shibhialta Mharthanaigh (Neamh-
Ranníocach)

  * Réamhrá 
  * Rialacha 
  * Rataí 
  * Conas iarratas a dhéanamh 
  * Cá háit a ndéanfaidh méiarratas 

##  Réamhrá

Is íocaíocht de réir tástála acmhainne í Pinsean Baintrí, Baintrí Fir nó
Páirtnéara Shibhialta Mharthanaigh (Neamh-Ranníocach) iníoctha le baintreach,
le baintreach fir nó le páirtnéir sibhialta marthanach nach bhfuil incháilithe
d’Íochaíocht Bhaintrí, Baintrí Fir nó Páirtnéara Shibhialta Mharthanaigh
(Rannaíoch). Tugadh an Pinsean Baintrí/Baintrí Fir (Neamh-Ranníocach) ar an
íocaíocht seo roimhe seo.

Is é pinsean do bhaintreacha, do bhaintreacha fir nó do pháirtnéirí sibhialta
marthanacha nach bhfuil leanaí cleithiúnacha acu. Ba cheart do dhaoine a
bhfuil páistí cleithiúnacha acu cur isteach ar an Íocaíocht Teaghlaigh
Aontuismitheora.

Ní íoctar Pinsean Baintrí, Baintreach Fir nó Páirtnéara Shibhialta
Mharthanaigh (Neamh-Ranníocach) le daoine atá 66 bliain d’aois agus níos sine,
ach is féidir leat iarratas a dhéanamh ar [ Pinsean Stáit (Neamh-Rannaíocach)
](/ga/social-welfare/older-and-retired-people/state-pension-non-contributory/)
.

##  Rialacha

Chun cáiliú ní mór duit a bheith i do bhaintreach, do bhaintreach fir nó do
pháirtnéir sibhialta a mhaireann, agus ní féidir leat a bheith in aontíos le
duine eile. Coinníonn tú do theidlíocht an pinsean seo a fháil má tá tú
colscartha nó má tá do pháirtíocht sibhialta tar éis díscaoileadh, agus dá
mbeadh tú i dteideal an phinsean a fháil dá bhfanfá pósta nó sa pháirtíocht
shibhialta.

Beidh tú i dteideal:

  * Má éiríonn leat sa scrúdú maoine agus 
  * Má sásaíonn tú na coinníollacha a bhaineann le gnáthchónaí. 

###  An tástáil acmhainne

Is ionann do chuid acmhainní agus ioncam nó réadmhaoin ar bith atá agat
(seachas do theach féin) nó sócmhainn ar bith a d'fhéadfadh airgead a
thabhairt isteach nó ioncam a sholáthar duit.

Meastar acmhainní de réir rialacha sonracha faoi na cinnteidil a leanas:

  * Ioncam airgead tirim agus ioncam ó fhostaíocht 
  * Luach caipitil agus maoine nach bhfuil úsáid phearsanta á baint as 
  * Luach maoine a bhfuil úsáid phearsanta á baint as (m.sh., ,coigiltis, infheistiochtai airgead tiruin seachas, do theach cónaithe) 

###  Ioncam airgead tirim agus ioncan ó fhostaíocht

Déantar measúnú sa scrúdú maoine ar gach ioncam i bhfoirm airgid atá agat. I
measc na míreanna d’ioncam airgid a dhéantar a mheasúnú tá aon ioncam ó
phinsean slándála sóisialaí ó thír eile.

Tá míreanna áirithe den ioncam airgid nach gcuirtear san áireamh, áfach. Ní
chuirtear san áireamh, mar shampla, airgead suas go €100 in aghaidh na
seachtaine a thuilltear de thoradh fostaíochta (ach ní de thoradh
féinfhostaíochta). Is mar mhaoin a áirítear gach ioncaim os a chionn sin. Ní
chuirtear íocaíochtaí a fhaightear faoin Scéim Scoir Feirmeoireachta san
áireamh.  Tá tuilleadh faoi conas measúnú a dhéanamh ar do chuid acmhainní ó
airgead tirim  .

**Ioncam Cúntóra Bhaile:** Ó Eanáir 2012 cuirtear aon ioncam a fhaigheann tú ó
obair mar chúntóir baile le FSS san áireamh don tástáil acmhainne.

###  Caipiteal agus maoin nach bhfuil úsáidte go pearsanta

Déantar measúnacht ar choigilteas, infheistíochtaí, airgead ar láimh agus
réadmhaoin ar bith ar leat í (ach nach é do bhaile féin é) mar chaipiteal.
Cuirtear do chuid caipitil ar fad ó fhoinsí éagsúla le cheile agus baintear
úsáid as foirmle speisialta ansin le do chuid acmhainní seachtainiúla ó
chaipiteal a aimsiú.

Áirítear leis an réadmhaoin agus na hinfheistíochtaí a bhféadfaí a mheas faoi
réir na ceannscríbhinne seo coigilteas i gcuntas bainc (nó áit ar bith eile),
teach atá ligthe amach ar cíos agat agus scaireanna. Is féidir go mbeidh tú ag
fáil ioncaim ón réadmhaoin nó ón infheistíocht nó nach mbeidh. Ní dhéantar
measúnacht ar ioncam ó réadmhaoin atá measúnaithe cheana féin ar a luach
caipitil sa tástáil mhaoine - féach ioncam airgid thuas.

Tá tuilleadh eolais ar fáil inár ndoiciméad maidir leis [ an dóigh a ndéantar
réadmhaoin a mheas mar acmhainn ](/ga/social-welfare/irish-social-welfare-
system/means-test-for-social-welfare-payments/how-to-assess-your-means-from-
capital-for-social-welfare-payments/) .

###  Ioncam ó d’áit chónaithe (cosúil le cíos)

Ní chuirtear luach an tí ina gcónaíonn tú san áireamh sa tástáil mhaoine. Is
féidir ioncam atá á fháil agat ó d’áit chónaithe (mar shampla, seomra a ligean
ar cíos) a chur san áireamh. Bíonn na heisceachtaí seo a leanas i gceist,
áfach:

•Tá tú ag cónaí leat féin: Mura mbeifeá ag cónaí leat féin dá ligfeá an seomra
ar cíos, ní chuirtear d’ioncam ó chíos san áireamh.

•Níl tú ag cónaí leat féin: Is féidir leat a mhéid le €269.23 sa tseachtain
(€14,000 sa bhliain) a thuilleamh ó sheomra i d’áit chónaithe a ligean ar cíos
gan difear a dhéanamh do do Phinsean Baintrí, Baintreach Fir nó Páirtnéara
Shibhialta Mharthanaigh (Neamh-Ranníocach). Caithfidh an duine a fhaigheann
seomra ar cíos i d’áit chónaithe an seomra a úsáid ar feadh 28 lá i ndiaidh a
chéile, ar a laghad, agus níor cheart gurbh fhostaí nó duine muinteartha den
neasteaghlach é/í.

Ba cheart duit a sheiceáil má dhéanfaidh seomra a ligean ar cíos i d'áit
chónaithe difear do do Liúntas Breosla.

Ní dhéantar measúnú ar an Íocaíocht Aitheantais Cóiríochta a íoctar as
cóiríocht a sholáthar do dhídeanaithe ón Úcráin sa tástáil mhaoine don
Phinsean Baintrí, Baintreach Fir nó Páirtnéara Shibhialta Mharthanaigh (Neamh-
Ranníocach).

###  Acmhainní iomlána

Suimítear d'acmhainní faoi na cinnteidil éagsúla chun méid aon phinsin ar
féidir leat a fháil a mheas.

Ní bhíonn aon tionchar ar ráta an phinsin ag an gcéad €7.60 de mhaoin in
aghaidh na seachtaine faoi mar a dhéanann an Roinn Coimirce Sóisialaí measúnú
uirthi. Ina dhiaidh sin déantar laghdú €2.50 in aghaidh na seachtaine ar an
bpinsean in aghaidh gach €2.50 maoine.  

##  Rataí

**Ráta do Pinsean Baintrí, Baintrí Fir nó Páirtnéara Shibhialta Mharthanaigh
(Neamh-Ranníocach) 2024**

**Pinsean Baintrí, Baintrí Fir nó Páirtnéara Shibhialta Mharthanaigh (Neamh-Ranníocach)** |  **Uasráta seachtainiúil**  
---|---  
Baintreach, baintreach fir nó páirtnéir sibhialta marthanach (faoi 66)  |  €232   
  
Tá an pinsean seo inchánach ach má tá tú gan aon ioncam eile, ní miste cáin a
ghearradh air.

##  Conas iarratas a dhéanamh

[ Íoslódail agus comhlánaigh foirm iarratais WP1 (pdf).
](https://assets.gov.ie/20022/8363e54f3f214c67b867f4b0dd31cea7.pdf) Tá
foirmeacha iarratais ar fáil ag oifig an phoist.

##  Cá háit a ndéanfaidh méiarratas

###  Oifig Sheirbhísí Pinsin

Oifig Sheirbhísí Pinsin  
Bóthar an Choláiste  
Sligeach  
Sligo  
Ireland

**Teil:** 0818 200 400

Más mian leat labhairt duine-le-duine faoi do theidlíochtaí, is féidir leat
cuairt a thabhairt ar d'Ionad Faisnéise do Shaoránaigh áitiúil, Ionad Intreo
nó d'Oifig Bhrainse Leasa Shóisialaigh.

_**Dáta an Leasaithe Deireanaigh:** 9 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/social-
welfare/death-related-benefits/widowed-persons-non-contrib-
pension/?utm_source=sharebutton_facebook) [
](https://twitter.com/intent/tweet/?text=Pinsean%20Baintr%C3%AD%2C%20Baintr%C3%AD%20Fir%20n%C3%B3%20P%C3%A1irtn%C3%A9ara%20Shibhialta%20%20Mharthanaigh%20%28Neamh-
Rann%C3%ADocach%29&url=https://www.citizensinformation.ie/ga/social-
welfare/death-related-benefits/widowed-persons-non-contrib-
pension/?utm_source=sharebutton_twitter) [
](whatsapp://send?text=https://www.citizensinformation.ie/ga/social-
welfare/death-related-benefits/widowed-persons-non-contrib-
pension/?utm_source=sharebutton_whatsapp) [
](mailto:?subject=Pinsean%20Baintr%C3%AD%2C%20Baintr%C3%AD%20Fir%20n%C3%B3%20P%C3%A1irtn%C3%A9ara%20Shibhialta%20%20Mharthanaigh%20%28Neamh-
Rann%C3%ADocach%29&body=https://www.citizensinformation.ie/ga/social-
welfare/death-related-benefits/widowed-persons-non-contrib-
pension/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Pinsean Baintrí, Baintrí Fir nó Páirtnéara Shibhialta Mharthanaigh (Ranníocach)_ ](/ga/social-welfare/death-related-benefits/widowed-persons-contrib-pension/)

Má tá dóthain ranníocaíochtaí ÁSPC ag an té atá básaithe nó an chéile,
d'fhéadfadh an Pinsean Baintrí, Baintrí Fir nó Páirtnéara Shibhialta
Mharthanaigh (Ranníocach) a bheith íoctha chomh maith le sochair leasa
shóisialaigh atá bainteach.

  * [ _Pinsean Stáit (Neamh-Ranníocach)_ ](/ga/social-welfare/older-and-retired-people/state-pension-non-contributory/)

Is éard atá an Pinsean Stáit (Neamh-ranníocach), a thugadh Pinsean Seanaoise
Neamh-ranníocach roimhe sin ná an íocaíocht atá ar fáil do dhaoine os cionn
66.

  * [ _Bileog oibre: Pinsean Stáit (Neamh-ranníocach) agus ioncam ón obair_ ](/ga/social-welfare/irish-social-welfare-system/case-studies-checklists/worksheet-state-pension-non-contributory-and-income-from-work/)

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

