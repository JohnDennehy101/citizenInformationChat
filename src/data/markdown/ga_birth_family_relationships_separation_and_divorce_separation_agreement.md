English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Scaradh, colscaradh agus díscaoileadh ](/ga/birth-
family-relationships/separation-and-divorce/) > Comhaontuithe idirscartha

#  Comhaontuithe idirscartha

  * Réamhrá 
  * Idirghabháil 
  * Idirghabháil trí aturnaetha 
  * Cleachtas comhoibritheach 
  * Gníomhas Idirscartha 
  * Rátaí 
  * Conas iarratas a dhéanamh 
  * Eolas breise 

##  Réamhrá

Más féidir le lánúin phósta nó le páirtnéirí sibhialta comhaontú a dhéanamh
leis na téarmaí ar a mairfidh siad uathu féin, is féidir leo iontráil i
gcomhaontú idirscartha. Is éard is comhaontú idirscartha ann, go bunúsach, ná
comhaontú. Ní mór don bheirt pháirtithe toiliú a thabhairt do théarmaí an
chomhaontaithe.

Bíonn an comhaontú ina chonradh atá ina cheanglas dlíthiúil ina leagtar amach
cearta agus dualgais gach páirtí i leith an pháirtí eile. Baintear amach
téarmaí an chomhaontaithe, de ghnáth, trí idirghabháil nó idirbheartaíocht le
haturnaetha. Más féidir comhaontú a bhaint amach tapa a dhóthain idir na
páirtithe agus má chuirtear comhaontú idirscartha i dtoll a chéile, bíonn
costas níos saoire air seo agus baineann níos lú struis leis ná mar a bhíonn i
gceist nuair a ghlactar cás cúirte. Déanann go leor lánúineacha a
n-idirscaradh foirmeálta ar an mbealach seo.

##  Idirghabháil

Ní hionann idirghabháil agus comhairleoireacht pósta. Ní hé cuspóir na
hidirghabhála cabhrú le lánúin athmhuintearas a dhéanamh le chéile. Is é an
cuspóirí atá aici chun cabhrú le lánúineacha a rinne an cinneadh chun
idirscaradh óna chéile chun aon díospóidí a réiteach a d’fhéadfadh bheith acu
i dtaca le saincheisteanna lárnacha, ar nós coimeád leanaí agus rochtana ar
leanaí agus cearta cothabhála agus réadmhaoine. Bíonn an t-idirghabhálaí
neodrach agus spreagann sé/sí an lánúin idirscartha chun comhoibriú lena
chéile chun socruithe a dheimhniú atá inghlactha dóibh beirt agus a gcloífidh
siad leo. Féadfaidh aon lánúin idirscartha idirghabháil a fháil, má bhíonn
siad pósta nó a mhalairt. Áirítear lánúineacha comhghnéis leis seo.

Is gnách go nglacann idirghabháil a mhéid le sé nó seacht seisiún, ach
braitheann seo ar chastacht an cháis. Má bhaintear comhaontú amach, cuirfidh
an t-idirghabhálaí téarmaí an chomhaontaithe i dtoll a chéile. Moltar go
lorgaíonn daoine comhairle neamhspleách dlí sula síníonn siad an comhaontú.

Bíonn idirghabháil faoi rún agus ní cheadaítear aon chumarsáid a dhéanamh le
hidirghabhálaí mura mbaintear comhaontú amach agus má leanann imeachtaí cúirte
ina dhiaidh sin.

Moltar do lánúineacha a roghnaíonn dul i mbun idirghabhála a chinntiú go
bhfaigheann siad comhairle dlí agus airgeadais sula bhfreastalaíonn siad ar
idirghabháil ionas gur fios dóibh a gcearta agus gur féidir leo cinntí
feasacha a dhéanamh.

##  Idirghabháil trí aturnaetha

Sa chás go ndéantar idirghabháil trí aturnaetha, ní mór go mbeidh ag gach
páirtí a n-aturnae féin lena chinntiú go bhfaigheann siad comhairle
neamhspleách dlí.

##  Cleachtas comhoibritheach

Is bealach atá i gcleachtas comhoibritheach chun ábhair dhlí teaghlaigh a
réiteach, lena n-áirítear idirscaradh agus colscaradh. Oibríonn tú féin agus
do chéile/pháirtnéir le dlíodóirí comhoibritheacha. Síníonn gach aon duine
comhaontú a dhícháilíonn do dhlíodóirí comhoibritheacha ó ionadaíocht a
dhéanamh duit sa chúirt má chliseann ar an bpróiseas. Ní féidir le ceachtar
dlíodóir gníomhú i do leith in aon imeachtaí cúirte a chonspóidtear.

Trí chruinnithe duine ar dhuine, déanfaidh tú féin agus do chéile/pháirtnéir
plé agus réiteach ar shaincheisteanna ar nós coimeád leanaí agus rochtana ar
leanaí mar aon le cearta cothabhála agus réadmhaoine. Braitheann an próiseas
ar an mbeirt pháirtithe agus go ndéanann siad nochtadh iomlán agus fírinneach
dá gcuid sócmhainní uile ionas gur féidir leis na hidirbheartaíochtaí bheith
oscailte agus iontaofa.

Má éiríonn leis an bpróiseas, beidh comhaontú agat le do chéile/pháirtnéir as
a mbeidh sibh beirt freagrach.

Níl oiliúint curtha ar gach dlíodóir i ndlí comhoibritheach, agus is dóchúil
go mbeidh sé níos deacra tabhairt faoin bpróiseas murar cuireadh an oiliúint
sin ar dhuine de na dlíodóirí.

##  Gníomhas Idirscartha

Is minic a thugtar Gníomhas Idirscartha ar an gcáipéis féin a chuirtear i
dtoll a chéile agus a shíníonn an bheirt pháirtithe, nuair a bhaineann siad
comhaontú amach, agus is conradh scríofa atá ina cheanglas dlíthiúil é. Seo a
leanas na príomh-shaincheisteanna lena ndéileáiltear i gcomhaontú idirscartha:

•Comhaontú go gcónóidh an bheirt pháirtithe amach óna chéile

•Socruithe comhaontaithe i dtaca le coimeád agus rochtain ar leanaí

•Cónaí agus úinéireacht maidir le teach an teaghlaigh/an teach comhroinnte
agus aon réadmhaoin eile

•Cothabháil agus aon íocaíochtaí cnapshuime

•Slánaíocht ó fhiachais an chéile/pháirtnéara shibhialta eile

•Cánachas

•Cearta comharbais.

Féadtar riail chúirte a dhéanamh den Ghníomhas Idirscartha, ach iarratas a
dhéanamh ar an gcúirt. Cinntíonn seo gur féidir na téarmaí go léir lenar
comhaontaíodh a fhorfheidhmiú go dlíthiúil nuair a bhíonn siad cumhdaithe ag
an reachtaíocht chuí. Tá fáil ar eolas ar riail chúirte a dhéanamh de
chomhaontú idirscartha ar láithreán gréasáin na Seirbhíse Cúirteanna.

Idirscaradh a aisiompú Má dhéanann tú féin agus d’iarpháirtnéir an cinneadh
caidreamh a bhunú lena chéile arís, is féidir leat iarratas a dhéanamh leis an
gcúirt go gcuirfear do ghníomhas idirscartha ar ceal. Beidh ort a shásamh don
chúirt go bhfuil athmhuintearas déanta agaibh mar lánúin agus go mbeartaíonn
sibh tús a chur arís le comhchónaí lena chéile mar fhear céile agus mar bhean
chéile.

##  Rátaí

Tá an tSeirbhís Idirghabhála Teaghlaigh mar chuid den Bhord um Chúnamh
Dlíthiúil agus tá sé saor in aisce. Mar mhalairt air sin, féadfaidh tú a
roghnú chun idirghabhálaí príobháideacha a íoc. Gearrann idirghabhálaithe
príobháideacha táillí ar bhealaí éagsúla (ráta sa lá/san uair/bunráta). Is
féidir le hInstitiúid Idirghabhálaithe na hÉireann liosta d’idirghabhálaithe
príobháideacha creidiúnaithe a sholáthar duit.

Má tá tú incháilithe do chúnamh agus comhairle dlí a fháil ón mBord um Chúnamh
Dlíthiúil, beidh ort ranníocaíocht a íoc i dtreo na gcostas. Féadfaidh an Bord
um Chúnamh Dlíthiúil dlíodóir a sholáthar duit ar ar cuireadh oiliúint i
gcleachtas comhoibritheach. Gearrann cleachtóirí comhoibritheacha
príobháideacha ráta san uair ar féidir leat comhaontú a dhéanamh air roimh ré.

Má roghnaíonn tú chun aturnae príobháideach a úsáid, ba cheart duit a bheith
feasach nach ann d’aon ráta seasta muirear le haghaidh táillí dlí. Moltar duit
roinnt luachana a fháil sula ndéanann tú cinneadh faoi ghnóthas dlí.

##  Conas iarratas a dhéanamh

Lena fhiosrú an bhfuil tú incháilithe do chúnamh dlí, is féidir leat teagmháil
a dhéanamh leis an ionad dlí is gaire duit. Déanfaidh foireann an ionaid dlí
measúnú ar do mhaoin agus comhairle a chur ort faoi theidlíocht airgeadais. Is
féidir leat a sheiceáil freisin cibé acu an mbeifeá nó nach mbeifeá
incháilithe i dtaobh cúrsaí airgeadais de ar líne.

Más mian leat seirbhísí aturnaetha a fhostú go príobháideach, cuireann Dlí-
Chumann na hÉireann liosta d’aturnaetha cláraithe ar fud na tíre ar fáil.

Déan teagmháil leis an tSeirbhís Idirghabhála Teaghlaigh chun teacht ar eolas
breise faoin seirbhís agus ar liosta dá hionaid ar fud na tíre. Tá sonraí
teagmhála aturnaetha idirghabhála dlí teaghlaigh ar fáil ag lawsociety.ie agus
ar láithreán gréasáin Institiúid Idirghabhálaithe na hÉireann, mii.ie.

Déanann Cumann Gairmithe Comhoibritheach na hÉireann an úsáid a bhaintear as
dlí comhoibritheach a chur chun cinn. Tiocfaidh tú ar eolas breise agus ar
liostaí cleachtóirí ar a láithreán gréasáin.

Eagraíocht neamhspleách dheonach iad Ionaid Comhairle Dlí Saor in Aisce
(ICDSAanna) a oibríonn líonra de chlinicí comhairle dlí ar fud na tíre. Tá na
clinicí seo faoi rún, saor in aisce agus ar oscailt do chách. Déan teagmháil
leis an Ionad um Fhaisnéis do Shaoránaigh is gaire duit chun teacht ar
fhaisnéis ar sheirbhísí ICDSA i do cheantar. Cuireann ICDS líne eolais agus
atreoraithe ar fáil freisin i rith uaireanta oifige chun teacht ar eolas
bunúsach faoin dlí.

##  Eolas breise

###  An Bord um Chúnamh Dlíthiúil

Sráid an Chalaidh  
Cathair Saidhbhín  
Ciarraí  
V23 RD36  
Éire

**Teil:** 066 947 1000

**Lóghlao:** 0818 615 200

**Láithreán Gréasáin:** [ http://www.legalaidboard.ie
](http://www.legalaidboard.ie)

**R-phost:** [ info@legalaidboard.ie ](mailto:info@legalaidboard.ie)

###  Ionad Comhairle Dlí Saor in Aisce

85/86 Sráid Dorset Uachtarach  
Dublin 1  
D01 P9Y3  
Eire

**Teil:** +353 (0)1 906 1010

**Láithreán Gréasáin:** [ http://www.flac.ie ](http://www.flac.ie)

**Téigh i dteagmháil linn:** [ https://www.flac.ie/contact/
](https://www.flac.ie/contact/)

_**Dáta an Leasaithe Deireanaigh:** 21 Deireadh Fómhair 2021 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/separation-and-divorce/separation-
agreement/?utm_source=sharebutton_facebook) [
](https://twitter.com/intent/tweet/?text=Comhaontuithe%20idirscartha&url=https://www.citizensinformation.ie/ga/birth-
family-relationships/separation-and-divorce/separation-
agreement/?utm_source=sharebutton_twitter) [
](whatsapp://send?text=https://www.citizensinformation.ie/ga/birth-family-
relationships/separation-and-divorce/separation-
agreement/?utm_source=sharebutton_whatsapp) [
](mailto:?subject=Comhaontuithe%20idirscartha&body=https://www.citizensinformation.ie/ga/birth-
family-relationships/separation-and-divorce/separation-
agreement/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Orduithe Rialaithe Fostaíochta agus comhaontuithe fostaíochta cláraithe_ ](/ga/employment/employment-rights-and-conditions/industrial-relations-and-trade-unions/employment-agreements-and-orders/)

Léigh faoi na rialacháin pá agus coinníollacha oibre agus pá na bhfostaithe i
réimsí áirithe fostaíochta.

  * [ _Orduithe cothabhála agus comhaontuithe_ ](/ga/birth-family-relationships/separation-and-divorce/orduithe-cothabhala-agus-comhaontuithe/)

Cad is cothabháil ann agus cé a chaithfidh í a íoc? Mura féidir leat teacht ar
chomhaontú, conas iarratas a dhéanamh ar ordú cothabhála.

  * [ _Socruithe Dlíthiúla maidir le hÉagumas_ ](/ga/health/legal-matters-and-health/legal-arrangements-for-incapacity/)

Na socruithe dlíthiúla éagsúla is féidir le duine a dhéanamh chun aire a
thabhairt dá g(h)nóthaí mura bhfuil sé/sí in ann déanamh amhlaidh ar chúis ar
bith.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

