English  | **Gaeilge**

**Anseo atá tú:** [ Baile ](/ga/) > [ Airgead agus Cáin ](/ga/money-and-tax/)
> [ Cáin ](/ga/money-and-tax/tax/) > [ Creidmheasanna agus faoiseamh cáin
ioncaim ](/ga/money-and-tax/tax/income-tax-credits-and-reliefs/) > Creidmheas
Cánach do Chúramóirí Baile

#  Creidmheas Cánach do Chúramóirí Baile

  * Réamhrá 
  * Rialacha 
  * Rataí 
  * Conas an iarratas a chur isteach 

##  Réamhrá

Is é Creidmheas Cánach do Chúramóir Baile creidmheas cánach a fhaigheann
leanúnacha pósta nó pártithe sibhialta (a ndéantar measúnú cánach orthu mar
aonad) nuair a thugann páirtnéir sibhialta nó céile amháin sa teach aire do
dhuine cleithiúnach sa bhaile.

Ríomhtar do Cháin Ioncaim mar chéadtadán d’ioncaim. Baintear creidmheas cánach
ón bhfigiúr seo chun an méid cánach a gcaithfear a íoc a bhaint amach. Bíonn
toradh ar an gcreidmheas cánach go n-íslítear do cháin iníoctha méid an
chreidmheasa cánach.

Léigh anseo tuilleadh eolais faoin [ gcaoi a ríomhtar do cháin. ](/ga/money-
and-tax/tax/income-tax/how-your-tax-is-calculated/)

##  Rialacha

Is féidir do chreidmheas cánach baile a éileamh nuair:

  * A mheasann na coimisinéirí ioncaim lánúin phósta nó páirtithe sibhialta mar aonad 
  * A bhfuil céile nó páirtnéir sibhialta ag obair sa bhaile ag tabhairt aire do chleithiúnaí nó cleithiúnaithe 
  * Atá ioncam an chúramóra baile faoi €7,200. Téann creidmheas cánach I bhfeidhm nuair atá ioncam an chúramóra idir €7,200 agus €10,800 (€10,600 in 2023). 

**Ní chuirtear** liúntas an chúramóra  nó [ sochar an chúramóra ](/ga/social-
welfare/carers/carers-benefit/) san áireamh nuair a mheastar ioncam an
cúramóra baile ach is foinsí ioncaim incháinithe iad. Ciallaíonn sé seo má
éilíonn tú liúntas an chúramóra nó sochar an chúramóra, beidh na
híocaíocaíochtaí sin ina gcuid den chomhioncam iomlán a mheastar.

###  Cad is cleithiúnaí ann?

Is é/í cleithiúnaí –

  * Paiste a bhfuil [ sochar leanaí ](/ga/social-welfare/families-and-children/child-benefit/) iníoctha dó/di 
  * Daoine os cionn 65 bliain d’aois 
  * Duine faoi mhíchumas a dteastaíonn cúram uaidh/uaithi 

Ní hionann cleithiúnaí agus céile nó pairtnéir sibhialta. Féadtar a bheith
duine muinteartha a bhfuil gaol cleamhnais agat leis/léi, nó duine a bhfuil tú
I do chaomhnóir dlíthiúil leis nó léi.

###  An gcaithfidh an duine muinteartha a bheith ina c(h)ónaí chun a bheith
cleithiúnaí

De ghnáth caithfidh an duine muinteartha a bheith ina c(h)ónaí leat sa bhliain
chánach chun an Creidmheas cánach do chúramóir a fháil

**Is féidir aire a thabhairt do chleithiúnaí arb gaol é/í as baile.** Sa chás
nach bhfuil an té ina c(h)ónaí leat, caithfidh sé a bheith ina c(h)ónaí in áit
chónaithe an cheantair, nó ar an talamh céanna nó laistigh de 2 cilimhéadar ó
d’áit chónaithe. Anuas air sin, caithfear nasc cumarsáide díreach a bheith
idir tú féin agus an cleithiúnaí (mar shampla líne teileafóin nó córas alairm)

##  Rataí

Is é €1,800 an Creidmheas Cánach do Chúramóir Baile (€1,700 in 2023).

Má shaothraíonn an cúramóir baile níos lú ná €7,200, féadtar an creidmheas
cánach iomlán a éileamh.

**Creidmheas cánach íslithe**

Má bhíonn ioncam an chúramóra os cionn €7,200, ríomhtar an difríocht idir
d'ioncam iarbhír agus €7,200 agus déantar leath de ansin. Laghdaítear leis an
tsuim sin ansin an Creidmheas Cánach do Chúramóir Baile. Tugtar samplaí sa
tábla seo a leanas den chaoi a ríomhtar an creidmheas cánach le haghaidh
leibhéil ioncaim difriúla in 2024.

Má bhíonn ioncam an chúramóra os cionn €10,800, ní fhéadtar an creidmheas
cánach a éileamh.

**Ioncam Cúramóra Baile, €** |  **Creidmheas cánach, €** |  **Laghdú ar chreidmheas cánach, €**  
---|---|---  
7,200  |  1,800  |  Nialas – Tá an creidmheas cánach iomlán dlite   
7,450  |  1,675  |  7,450 - 7,200 = 250 ÷ 2 = 125   
7,700  |  1,550  |  7,700 - 7,200 = 500 ÷ 2 = 250   
7,950  |  1,425  |  7,950 - 7,200 = 750 ÷ 2 = 375   
8,200  |  1,300  |  8,200 - 7,200 = 1,000 ÷ 2 = 500   
8,450  |  1,175  |  8,450 - 7,200 = 1,250 ÷ 2 = 625   
8,700  |  1,050  |  8,700 - 7,200 = 1,500 ÷ 2 = 750   
8,950  |  925  |  8,950 - 7,200 = 1,750 ÷ 2 = 875   
9,200  |  800  |  9,200 - 7,200 = 2,000 ÷ 2 = 1,000   
9,450  |  675  |  9,450 - 7,200 = 2,250 ÷ 2 = 1,125   
9,700  |  550  |  9,700 - 7,200 = 2,500 ÷ 2 = 1,250   
9,950  |  425  |  9,950 -7,200 = 2,750 ÷ 2 = 1375   
10,200  |  300  |  10,200 - 7,200 = 3,000 ÷ 2 = 1,500   
10,400  |  200  |  10,400 - 7,200 = 3,200 ÷ 2 = 1,600   
10,800  |  Nil  |  10,800 – 7,200 = 3,600 ÷ 2 = 1,800   
  
Ní fhéadfaidh tú an Ráta caighdeánach méadaithe ag an Scoithphointe a éileamh
le haghaidh lánúnacha dhá ioncam agus an Creidmheas Cánach do Chúramóir Baile.
Cabhróidh Oifig na gCoimisinéirí Ioncaim leat fáil amach cé acu is fearr a
oirfidh duitse.

##  Conas an iarratas a chur isteach

Féadtar an creidmheas cánach do Chúramóir Baile a éileamh trí Revenue.ie.
Féadtar an fhoirm éilimh don gCreidmheas Cánach do Chúramóir Baile a
chomhlíonadh.

Má íocann tú cáin faoin gcóras féinmheasúnaithe, is féidir leat an creidmheas
a éileamh tríd an gcuid Cúramóir Baile ar do thuairisceán cánach bliantúil a
chomhlánú.

_**Dáta an Leasaithe Deireanaigh:** 15 Eanáir 2024 _

[
](https://facebook.com/sharer/sharer.php?u=https://www.citizensinformation.ie/ga/money-
and-tax/tax/income-tax-credits-and-reliefs/home-carers-tax-
credit/?utm_source=sharebutton_facebook) [
](https://twitter.com/intent/tweet/?text=Creidmheas%20C%C3%A1nach%20do%20Ch%C3%BAram%C3%B3ir%C3%AD%20Baile&url=https://www.citizensinformation.ie/ga/money-
and-tax/tax/income-tax-credits-and-reliefs/home-carers-tax-
credit/?utm_source=sharebutton_twitter) [
](whatsapp://send?text=https://www.citizensinformation.ie/ga/money-and-
tax/tax/income-tax-credits-and-reliefs/home-carers-tax-
credit/?utm_source=sharebutton_whatsapp) [
](mailto:?subject=Creidmheas%20C%C3%A1nach%20do%20Ch%C3%BAram%C3%B3ir%C3%AD%20Baile&body=https://www.citizensinformation.ie/ga/money-
and-tax/tax/income-tax-credits-and-reliefs/home-carers-tax-
credit/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Faoiseamh cánach ar na costais a bhaineann le cúramóir baile a fhostú_ ](/ga/money-and-tax/tax/tax-credits-and-reliefs-for-people-with-disabilities/tax-relief-for-employing-a-home-carer/)

Tá faoiseamh cánach le fáil ar an gcostas a bhaineann le cúramóir a fhostú
duit féin nó do bhall teaghlaigh. Eolas ar an bhfaoiseamh cánach seo agus
Conas iarratas a dhéanamh.

  * [ _Creidmheas Cánach Cúramóra Linbh do Dhuine Singil_ ](/ga/money-and-tax/tax/income-tax-credits-and-reliefs/single-person-child-carer-tax-credit/)

Is é atá sa Chreidmheas Cánach Cúramóra Linbh do Dhuine Singil (CCCLDS) ná
creidmheas cánach do dhaoine atá ag tabhairt aire do leanaí ina n-aonar.
Tógadh é isteach in ionad an Chreidmheasa Cánach Teaghlaigh Aon-Tuismitheora
(CCTAT) ón 1 Eanáir 2014.

  * [ _Faoiseamh Cánach ar Tháillí Tithe Altranais agus ar son Gaolta_ ](/ga/health/health-services/health-services-for-older-people/tax-relief-on-nursing-home-fees-and-for-dependent-relatives/)

Tá cur síos anseo ar an bhfaoiseamh cánach atá ar fáil ar tháillí tithe
altranais agus ar son gaolta cleithiúnacha. Faisnéis maidir le creidmheas
cánach agus conas iarratas a dhéanamh ar fhaoiseamh cánach.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

