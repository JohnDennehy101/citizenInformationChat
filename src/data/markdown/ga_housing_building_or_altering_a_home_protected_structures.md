English  | **Gaeilge**

**Anseo atá tú:** [ Baile ](/ga/) > [ Tithíocht ](/ga/housing/) > [ Teach a
thógáil nó a athrú ](/ga/housing/building-or-altering-a-home/) > Struchtúir
atá faoi chosaint

#  Struchtúir atá faoi chosaint

  * Cad is struchtúr cosanta ann? 
  * An bhfuil cistiú ar fáil chun struchtúir faoi chosaint agus séadchomharthaí a chaomhnú agus a chosaint? 
  * Conas a dhéantar struchtúr cosantade dhéanmhas? 
  * Cad iad na freagrachtaí atá orm má tá mé i mo úinéir nó i mo chónaí i struchtúr cosanta? 
  * Cá háit a ndéanfaidh méiarratas 

##  Cad is struchtúr cosanta ann?

Is ionann agus struchtúr atá faoi chosaint aon struchtúr a mheasann údarás
pleanála a bheith ina ábhar sainspéise ó thaobh ailtireachta, staire,
seandálaíochta, ealaíne, cultúir, eolaíochta, sóisialta nó teicneolaíochta de.

Má cheapann údarás pleanála go gcomhlíonann struchtúr na critéir seo, ní mór
an struchtúr a liostú ar Thaifead na Struchtúr Cosanta (RPS) an údaráis
phleanála. Cáilíonn gach struchtúr atá liostaithe ar an RPS do stádas cosanta
faoi [ Chuid IV den Acht um Pleanáil agus Forbairt 2000
](http://www.irishstatutebook.ie/2000/en/act/pub/0030/sec0051.html#partiv) .
Ní mór do gach údarás pleanála RPS a choinneáil mar chuid dá [ phlean
forbartha ](https://www.citizensinformation.ie/en/housing/planning-
permission/development-plans/) .

Nuair a chuirtear struchtúr san áireamh sa RPS ciallaíonn sé:

  * Aithnítear a thábhacht 
  * Tá sé cosanta go dlíthiúil ó dhochar 
  * Déantar gach athrú ar an struchtúr amach anseo a rialú agus a bhainistiú tríd an bpróiseas rialaithe forbartha (mar shampla, cead pleanála) nó trí dhearbhú a eisiúint faoi [ Alt 57 den Acht um Pleanáil agus Forbairt 2000 ](http://www.irishstatutebook.ie/2000/en/act/pub/0030/sec0057.html)

Má tá struchtúr san áireamh sa RPS, clúdaíonn an chosaint:

  * An taobh istigh den struchtúr 
  * An talamh ina chúirtealáiste. Ciallaíonn _cúirtealáiste_ an talamh agus na tithe lasmuigh atá díreach timpeall ar struchtúr a úsáidtear (nó a bhí) chun críocha an struchtúir 
  * Aon struchtúir eile ar an talamh sin agus a gcuid istigh 
  * Na daingneáin agus na gnéithe go léir atá mar chuid den taobh istigh agus den taobh amuigh den déanmhas cosanta nó d'aon struchtúr ar na tailte atá ceangailte leis 

##  An bhfuil cistiú ar fáil chun struchtúir faoi chosaint agus
séadchomharthaí a chaomhnú agus a chosaint?

Más úinéir nó áititheoir struchtúir atá faoi chosaint thú, tá dualgas de réir
an dlí ort gan é a éirí i mbaol trí dhochar nó fhaillí.

Tá cistí agus scéimeanna éagsúla ar fáil chun cabhrú leat struchtúir chosanta
a dheisiú agus aire a thabhairt d’oidhreacht ailtireachta agus
séadchomharthaí. Ina measc seo tá:

  * Ciste na Struchtúr Stairiúil 
  * Scéim Infheistíochta na hOidhreachta Tógtha 
  * Ciste Séadchomharthaí Pobail 

**Cad é ciste** **na** **Struchtúr** **Stairiúil?**

Má tá gá práinneach le deisiúcháin ar struchtúr faoi chosaint atá faoi
d’úinéireacht, b’fhéidir go mbeidh tú in ann deontas a fháil faoi [ Chiste na
Struchtúr Stairiúil (pdf)
](https://assets.gov.ie/239736/0315c71a-ff3b-4a29-b494-b4903d05b587.pdf) .

Is féidir Ciste na Struchtúr Stairiúil a úsáid freisin chun aire a thabhairt
do struchtúir agus d’fhoirgnimh stairiúla atá faoi úinéireacht phoiblí, agus
chun bonneagar áineasa agus rochtain phoiblí ar na láithreacha oidhreachta seo
a fheabhsú.

**Cé mhéad é?**

Tá 3 shruth ag Ciste na Struchtúr Stairiúil:

**Sruth** |  **Cad a chlúdaíonn sé?** |  **Cé mhéad é?**  
---|---|---  
1  |  Deisiúcháin bhunriachtanacha agus oibreacha caipitil níos lú chun struchtúir oidhreachta a athchóiriú agus a chaomhnú.  Nóta: Is féidir le húdaráis áitiúla iarratas a dhéanamh ar chistiú freisin chun aghaidheanna siopaí stairiúla agus aghaidheanna siopaí stairiúla Gaeilge a chaomhnú faoi Shruth 1.  |  €15,000 go €50,000   
2  |  Tionscadail feabhsúcháin, athchóirithe nó athúsáide níos mó lena mbaineann struchtúir oidhreachta.  |  €50,000 go €200,000   
Sruth na Struchtúr Dúchasach  |  Struchtúir dhúchasacha nach bhfuil cosanta cheana féin a chaomhnú. Foirgnimh neamhfhoirmiúla nó gnéithe tógtha iad struchtúir dhúchasacha a rinne gnáthdhaoine, ach a bhfuil tábhacht chultúrtha ag baint leo anois, mar shampla, foirgnimh a rinneadh trí thuíodóireacht, balla feidín a thógáil nó caolach.  |  €5,000 go €10,000   
  
Riarann na húdaráis áitiúla Ciste na Struchtúr Stairiúil. Mar sin, chun
iarratas a dhéanamh comhlánaíonn tú an [ fhoirm iarratais
](https://assets.gov.ie/275235/abffb368-7e3c-4c2d-b69f-576c20938b7d.pdf) agus
seol chuig d’údarás áitiúil í. Ní mór duit iarratas a dhéanamh faoin
spriocdháta atá leagtha síos ag d’údarás áitiúil. In 2024, ní mór an
spriocdháta sin a bheith roimh an 27 Eanáir 2024. Tá [ Foirm Iarratais
Treorach
](https://www.gov.ie/pdf/?file=https://assets.gov.ie/275231/9320af94-28f8-41f4-ac8c-ac5705b26434.pdf#page=null)
agus [ Seicliosta d’Iarratasóirí
](https://assets.gov.ie/275234/4fb9e22c-283c-455d-914a-e77b6cce2292.pdf) ann
chun cabhrú leat iarratas a dhéanamh.

Má tá ceisteanna agat faoi Chiste na Struchtúr Stairiúil, tá faisnéis ag an
Roinn Tithíochta, Rialtais Áitiúil agus Oidhreachta ina [ Leabhrán Treorach
d’Iarratasóirí
](https://www.gov.ie/pdf/?file=https://assets.gov.ie/275233/1709f73c-aaa2-4285-9d41-611cecb1a5e9.pdf#page=null)
agus ina [ gCiorclán Treorach d’Údaráis Áitiúla
](https://www.gov.ie/pdf/?file=https://assets.gov.ie/275230/f34a336c-e803-46d0-a81f-fc690968b1a8.pdf#page=null)
. Is féidir leat dul i dteagmháil le d’údarás áitiúil freisin má tá ceisteanna
agat faoin scéim.

###  **An** **Scéim** **Infheistíochta** **san** **Oidhreacht** **Thógtha**

Cuireann [ an Scéim Infheistíochta san Oidhreacht Thógtha
](https://www.gov.ie/en/circular/06391-circular-bhis-2301-built-heritage-
investment-scheme-2023/) deontais ar fáil i dtreo struchtúir a dheisiú agus a
chaomhnú atá á gcosaint faoi na hAchtanna um Pleanáil agus Forbairt. Cuidíonn
sé freisin le struchtúir i Limistéir Chaomhantais Ailtireachta a chaomhnú.

Tá sé dírithe ar réadmhaoin atá faoi úinéireacht phríobháideach óna
dteastaíonn deisiú agus caomhnú. Is féidir leis an gciste seo tacú freisin le
tionscadail ina gcuimsítear gné oiliúna scileanna traidisiúnta.

####  Cé mhéad é?

Is féidir leat deontas idir €2,500 agus €15,000 a fháil le haghaidh oibreacha
mionscála chun do mhaoin stairiúil a dheisiú agus a chaomhnú. Tá maoiniú
sonrach ar fáil freisin le haghaidh deisiúcháin chaomhnaithe ar fhoirgnimh
stairiúla ceann tuí.

####  Conas a dhéanaim iarratas ar dheontas faoin Scéim Infheistíochta san
Oidhreacht Thógtha?

Riarann na húdaráis áitiúla an scéim seo. Mar sin, chun iarratas a dhéanamh
comhlánaíonn tú an [ fhoirm iarratais
](https://www.gov.ie/pdf/?file=https://assets.gov.ie/275228/2fee5159-42a4-4c48-803b-6e53298c95a9.pdf#page=null)
agus seol chuig d’údarás áitiúil í. Ní mór duit iarratas a dhéanamh faoin
spriocdháta atá leagtha síos ag d’údarás áitiúil. In 2024, ní mór an
spriocdháta sin a bheith roimh an 27 Eanáir 2024.

Má tá ceisteanna agat faoin deontas nó má tá cabhair uait chun iarratas a
dhéanamh, tá faisnéis bhreise ag an Roinn Tithíochta, Rialtais Áitiúil agus
Oidhreachta ina [ Leabhrán Treorach d’Iarratasóirí
](https://www.gov.ie/pdf/?file=https://assets.gov.ie/275227/ad823ef9-01b2-412a-8c9c-859f90d0d67a.pdf#page=null)
agus ina [ gCiorclán Treorach d’Údaráis Áitiúla
](https://www.gov.ie/pdf/?file=https://assets.gov.ie/275226/aec3034e-7d6d-4f41-b75f-65f8dad8e982.pdf#page=null)
. Is féidir leat dul i dteagmháil le d’údarás áitiúil freisin má tá ceisteanna
agat faoin scéim.

Ní féidir leat ach iarratas a dhéanamh ar dheontas BHIS amháin in aghaidh an
struchtúir stairiúil. Ní féidir leat maoiniú a fháil faoi Chiste na Struchtúr
Stairiúil agus Scéim na hOidhreachta Tógtha sa bhliain chéanna.

###  Cad é Ciste na Séadchomharthaí Pobail?

Cuireann Ciste na Séadchomharthaí Pobail maoiniú ar fáil chun cabhrú le
séadchomharthaí seandálaíochta a chaomhnú agus a chothabháil. Soláthraíonn sé
deontais le haghaidh oibre chun:

  * Séadchomharthaí a chaomhnú 
  * Séadchomharthaí a chosaint ó éifeachtaí an athraithe aeráide 
  * Spreag rochtain ar shéadchomharthaí agus feabhas a chur ar a gcur i láthair 

Chun go gcáileoidh tionscadal, caithfidh an séadchomhartha seandálaíochta a
bheith:

  * San áireamh sa taifead ar [ Shéadchomharthaí agus Áiteanna ](https://www.archaeology.ie/publications-forms-legislation/record-of-monuments-and-places) (RMP) faoi [ Acht na Séadchomharthaí Náisiúnta 1930 (arna leasú) ](https://www.irishstatutebook.ie/eli/1930/act/2/enacted/en/print.html)
  * Aitheanta i dTaifead Láithreáin agus Séadchomharthaí na [ Seirbhíse Séadchomharthaí Náisiúnta ](https://www.archaeology.ie/)

Ní mór go mbeadh buntáiste poiblí ag baint le caomhnú an tséadchomhartha.

####  Cé mhéad é?

Tá maoiniú na scéime roinnte ina 3 shruth:

**Sruthán** |  **Cad a chlúdaíonn sé?** |  **Cé mhéad is fiú é?**  
---|---|---  
1  |  Deisiúcháin riachtanacha agus oibreacha caipitil chun séadchomharthaí seandálaíochta a chaomhnú agus a dheisiú  |  Suas le €100,000   
2  |  Pleananna/Tuarascálacha Bainistíochta Caomhnaithe a fhorbairt chun bearta a aithint chun séadchomharthaí seandálaíochta a chaomhnú agus rochtain phoiblí a fheabhsú  |  Suas le €30,000   
3  |  Bonneagar rochtana agus léirmhíniú (lena n-áirítear fíorúil/ar líne) ag séadchomharthaí seandálaíochta a fheabhsú. Clúdaíonn an sruth seo obair chaomhnaithe éigeandála bheag freisin.  |  Suas le €30,000   
  
###  Conas a dhéanaim iarratas ar Chiste na Séadchomharthaí Pobail?

Is féidir leis na grúpaí seo a leanas cur isteach ar an deontas:

  * Údaráis Áitiúla 
  * Úinéirí nó caomhnóirí séadchomharthaí seandálaíochta 
  * Eagraíochtaí státmhaoinithe atá ag obair sa limistéir oidhreachta 

Chun iarratas a dhéanamh, comhlánaigh an [ fhoirm iarratais (doc)
](https://assets.gov.ie/276678/040218f4-8260-4660-97fa-5f0e5f3a3c8c.doc) . Más
tusa úinéir nó caomhnóir an tséadchomhartha, seolann tú an fhoirm
chomhlánaithe chuig d’údarás áitiúil mar aon le ráiteas modha agus aon
doiciméid riachtanacha eile.

Tá tuilleadh faisnéis maidir lena bhfuil le cur san áireamh i d’iarratas i [
Lámhleabhar Ciste na Séadchomharthaí Pobail (pdf)
](https://www.gov.ie/pdf/?file=https://assets.gov.ie/276677/bb5eb062-6370-47ea-
ac76-00d28088833b.pdf#page=null) .

Socróidh d’údarás áitiúil an spriocdháta don chiste in 2024, ach níor cheart
go mbeadh sé níos déanaí ná an 1 Feabhra 2024.

##  Conas a dhéantar struchtúr cosantade dhéanmhas?

Caithfidh struchtúr a bheith liostaithe ar Thaifead ar Dhéanmhais Chosanta
(TDC) an údaráis phleanála chun cáiliú do stádas cosanta. Ní mór d’údaráis
phleanála gach struchtúr a cheapann siad a bhfuil spéis ar leith ag baint leis
ina limistéir a áireamh ar an RPS.

Is féidir leis an údarás pleanála struchtúir a chur lena RPS nó a bhaint óna
RPS nuair a dhéanann sé athbhreithniú ar a bplean forbartha nó ag am ar bith
eile. Tá trí chéim ann chun struchtúr a chur leis an RPS:

  * Struchtúir chosanta féideartha a aithint 
  * Measúnú an bhfuil spéis ar leith ag baint le struchtúr 
  * Ag cur daoine ar an faisnéis faoin struchtúr cosanta atá beartaithe 

###  Chun struchtúir le cur faoi chosaint a aithint

Is féidir leis an údarás pleanála líon foinsí a úsáid chun cuidiú leis
struchtúir a aithint le haghaidh cosanta. Áirítear iad seo mar a leanas:

  * Is féidir le húdarás pleanála suirbhé a dhéanamh ar an limistéar feidhmiúcháin aige le fáil amach má tá struchtúir ann a chaithfear chur leis an RPS. 
  * Tiomsaíonn [ Fardal Náisiúnta na hOidhreachta Ailtireachta (FNOA) ](http://www.buildingsofireland.ie/) taifid d’oidhreacht ailtireacht na hÉireann. Soláthraíonn siad sonraí ar suirbhéanna ar a limistéar feidhmiúcháin do húdaráis áitiúla. Is féidir leis an Aire Tithíochta, Rialtais Áitiúil agus Oidhreachta úsáid a bhaint as suirbhéanna de chuid FNOA chun moltaí a dhéanamh ar struchtúir le chur leis an RPS. Is leis an údarás pleanála an cinneadh chun struchtúir mholta a chur leis an RPS. 
  * Is féidir leis an Aire moltaí a dhéanamh d’údarás áitiúil chun struchtúir aonair a chur leis an RPS. 
  * Is féidir le duine ar bith scríobh chuig údarás áitiúil chun struchtúr a mholadh le haghaidh cosanta ach is le baill thofa an údaráis áitiúil amháin an cinneadh chun iad a chur leis an RPS. 

###  Chun struchtúir le cur faoi chosaint a mheas

Déanann údarás pleanála cinneadh chun struchtúr a chur le Thaifead Struchtúr
atá faoi Chosaint (RPS) trí shaintréithe atá ina ábhar sainspéise a aithint
faoi na ceannteidil a leanas:

  * Ailtireacht 
  * Staire 
  * Seandálaíochta 
  * Ealaín 
  * Cultúir 
  * Eolaíocht 
  * Teicneolaíocht 
  * Sóisialta 

Ba cheart go mbeadh an córas measúnachta neamhchlaonta agus réadach.

###  Daoine a chur ar an faisnéis faoi struchtúir chosanta atá beartaithe

Má tá údarás pleanála ag smaoineamh ar struchtúr a chur ar an RPS, caithfidh
sé:

  * Fógra a thabhairt don úinéir agus don áititheoir gur ‘déanmhas cosanta molta’ é an déanmhas. (Beidh an chosaint chéanna ag an struchtúr agus atá ag struchtúr atá ar an RPS cheana féin agus tú ag fanacht le cinneadh deiridh an údaráis phleanála.) 
  * An tAire a chur ar an faisnéis maidir leis an bhforlíonadh molta, mar aon le [ roinnt eagraíochtaí ](https://assets.gov.ie/121548/a045e28d-c0fe-430a-a35f-d35a31df72c1.pdf) , lena n-áirítear an [ Chomhairle Oidhreachta ](http://www.heritagecouncil.ie/) , an [ Chomhairle Ealaíon, ](http://www.artscouncil.ie/) [ Fáilte Ireland ](http://www.failteireland.ie/) agus [ An Taisce ](http://www.antaisce.org/) . 
  * Taispeáin go poiblí sonraí faoi na breiseanna atá beartaithe don RPS ar feadh 6 seachtaine ar a laghad. Le linn an ama seo is féidir le duine ar bith trácht a dhéanamh ar an togra. Cuirfear na tuairimí seo san áireamh nuair a chinneann an t-údarás pleanála ar cheart don struchtúr a bheith ina struchtúr cosanta. 

Ní mór an cinneadh struchtúr a liostú san RPS a dhéanamh laistigh de 12
sheachtain ó dheireadh na tréimhse taispeána. Ní mór don údarás pleanála a
gcinneadh a chur in iúl don úinéir agus don áititheoir faoin struchtúr
laistigh de 2 sheachtain.

###  Conas a bhaintear struchtúr den RPS?

Má tá struchtúr le scriosadh as an liosta, ní mór an próiseas céanna a
leanúint. Ní mór sonraí an struchtúir atá beartaithe lena scriosadh a chur ar
taispeáint go poiblí agus ní mór do chomhaltaí tofa an údaráis phleanála aon
tuairimí nó agóidí a chur san áireamh agus cinneadh á dhéanamh acu.

Tá an próiseas chun struchtúr a chur leis nó a scriosadh as an RPS leagtha
amach san [ Acht um Pleanáil agus Forbairt 2000
](http://www.irishstatutebook.ie/2000/en/act/pub/0030/sec0057.html) .

##  Cad iad na freagrachtaí atá orm má tá mé i mo úinéir nó i mo chónaí i
struchtúr cosanta?

Má tá tú i do sheilbh nó i do chónaí i ndéanmhas cosanta, ceanglaítear ort de
réir dlí a chinntiú nach gcuirtear an struchtúr i mbaol trí fhaillí, lobhadh,
damáiste nó díobháil. Má choinnítear struchtúr i riocht ináitrithe agus má tá
cothabháil rialta air níor chóir go mbeadh sé i mbaol. D'fhéadfadh go
n-áireofaí le cothabháil rialta gáitéir a ghlanadh amach, sclátaí ar iarraidh
a dheisiú, nó obair adhmaid sheachtrach a aisíoc.

###  Cad a tharlóidh má tá mo struchtúr cosanta i mbaol?

Má éiríonn struchtúr atá faoi chosaint i mbaol, is féidir leis an údarás
pleanála fógra a sheirbheáil ar an úinéir nó áititheoir, ag éileamh orthu
obair a chomhlíonadh a mheatar oiriúnach chun an struchtúr a chosaint. Ní mór
don obair bheith déanta laistigh d’ocht seachtaine de dháta an fhógra.

Is féidir leis an údarás pleanála fógra a sheirbheáil a éilíonn ' athchóiriú
saintréithe’ an struchtúir atá faoi chosaint. Is féidir le baint, athrú,
athchur cuid ar bith den struchtúr a léirítear san fhógra a chur san áireamh
leis seo.

Tig le húinéirí nó áititheoirí uiríll a dhéanamh don údarás áitiúil faoi
théarmaí an fhógra. Tig leo tuilleadh ama nó cúnamh airgeadais a iarraidh chun
chomhlíonadh leis an fhógra. I gcuid mhór cásanna, is féidir go bhfuil siad i
dteideal deontas caomhnaithe.

Cuirfidh an t-údarás áitiúil na huiríll seo san áireamh agus iad ag déanamh a
gcinnidh deireanaigh. Is féidir le húinéirí agus áititheoirí achomharc a chur
isteach in aghaidh an fhógra don [ Chúirt Dúiche ](/ga/justice/courts-
system/district-court/) laistigh de 2 seachtaine óna fhreagra deireanach ón
údarás pleanála, mura bhfuil siad sásta go fóill.

###  Cad a tharlóidh má dhéanaim neamhaird de fhógraí faoi struchtúr cosanta?

Má rinneadh neamhairde d’fhógra le baol a sheachaint ar struchtúr, thig leis
an údarás pleanála gníomh forfheidhmiúcháin a dhéanamh. I gcás fógraí i mbaol
nó athchóiriú tréithe, is féidir leis an údarás pleanála an obair a dhéanamh é
féin agus costais na hoibre a athshlánú ón úinéir nó áititheoir.

I gcásanna eisceachtúla, is féidir leis an údarás pleanála an struchtúr atá
faoi chosaint a cheannach ón úinéir, idir trí [ cheannach éigeantach
](/ga/housing/losing-your-home-and-homelessness/compulsory-purchase-of-
property/) nó trí chomhaontú. Ní dhéanfaí é seo ach dá mheasfadh an t-údarás
pleanála gurbh é an t-aon dóigh amháin chun struchtúr atá faoi chosaint a
shábháil.

De réir an Acht Pleanála agus Forbartha, gearrtar pionóis ar úinéirí nó
áititheoirí struchtúr atá faoi chosaint a chuireann an struchtúr i mbaol nó a
theipeann orthu an obair, atá orduithe ag an údarás pleanála, a dhéanamh. Má
tá siad ciontach, thig leo bheith faoi dhliteanas pionós suas go €12.7 milliún
nó téarma príosúnachta suas go 2 bliana nó an dá rud acu araon.

###  An dteastaíonn cead pleanála uaim le haghaidh oibre ar struchtúr cosanta?

[ Tá cead pleanála ](/ga/housing/planning-permission/building-a-house/)
riachtanach chun obair a dhéanamh ar struchtúr atá faoi chosaint a mbeadh
éifeacht bunúsach ar a saintréith Ciallaíonn sé go bhfuil cuid mhór cineálacha
oibre ann, ar a measfaí forbairt díolúnach i bhfoirgnimh eile, nach mbeadh
díolúnach i gcás struchtúr atá faoi chosaint. Is é ag brath ar nádúr an
struchtúir agus ar sainghnéithe ar féidir le hobair, ar nós fiú péinteáil an
taobh istigh nó athchur fuinneoga, chur isteach ar a charachtar agus cead
pleanála a éileamh dá réir.

Mura bhfuil tú cinnte faoin obair lena bhfuil cead pleanála riachtanach ar
d’fhoirgneamh féin tig leat iarratas scríofa a chur isteach chuig d’údarás
pleanála ar dhearbhú faoi [ Alt 57 den Acht um Pleanáil agus Forbairt 2000
](http://www.irishstatutebook.ie/2000/en/act/pub/0030/sec0057.html) faoin
struchtúr agus a chúirtealáiste (nó talamh atá ceangailte). Luaitear sa
dearbhú seo na cineálacha oibre ar féidir a dhéanamh gan chur isteach ar
saintréithe an struchtúir.

Ní féidir le dearbhú oibreacha a dhíolúnú a mbeadh cead pleanála orthu sa
ghnáthchás. Eiseoidh údarás pleanála an dearbhú seo laistigh de 12 seachtaine
ón uair a fhaigheann sé an t-iarratas. Ní ghearrtar táille don tseirbhís seo.
Tig leat cás a thabhairt do [ An Bord Pleanála ](/ga/housing/planning-
permission/an-bord-pleanala/) mura n-aontaíonn tú leis an dearbhú a eisíodh
duit.

Ní mór duit chur isteach ar chead pleanála sa ghnáth dhóigh má tá obair níos
fairsinge pleanáilte. Beidh ort, áfach, tuilleadh sonraí a chur isteach, ar
nós líníochtaí, grianghraif, nó ábhar eile atá riachtanach le míniú ar an
dóigh a gcuirfeadh na athruithe molta isteach ar charachtar an struchtúir. Ní
mór d’fhógraí an nuachtáin agus láithreáin le haghaidh cead pleanála a léiriú
gur struchtúr atá faoi chosaint é an struchtúr.

Ba cheart duit seiceáil le d’údarás pleanála le fáil amach faoin eolas sa
bhreis atá riachtanach agus tú ag cur isteach ar chead pleanála ar struchtúr
atá faoi chosaint. Má dhiúltaíonn an t-údarás pleanála cead pleanála, is
féidir leat achomharc a chur isteach ar an chinneadh seo chuig An Bord
Pleanála.

Má tá obair á déanamh agat ar do struchtúr cosanta, tá faisnéis úsáideach sna
Treoirlínte d’Údaráis Áitiúla um Chosaint na hOidhreachta Ailtireachta. Is
treoirlínte reachtúla iad seo d’údaráis phleanála, ach tá siad úsáideach
freisin d’úinéirí déanmhas cosanta. Tá bileoga comhairle phraiticiúil ann
freisin ar ábhair mar [ athchóiriú fuinnimh i bhfoirgnimh thraidisiúnta (pdf)
](https://www.heritagecouncil.ie/content/files/Deep_Energy_Renovation_of_Traditional_Buildings.pdf)
agus [ deisiú fuinneoga stairiúla (pdf)
](https://www.buildingsofireland.ie/app/uploads/2019/10/Windows-A-Guide-to-
the-Repair-of-Historic-Windows-2007.pdf) .

##  Cá háit a ndéanfaidh méiarratas

Má theastaíonn uait struchtúr a mholadh le haghaidh stádais chosanta nó má tá
ceist ar bith agat a bhaineann le do struchtúr atá faoi chosaint, ní mór duit
scríobh chuig Oifigeach Caomhantais d’údaráis phleanála nó chuig roinn
pleanála d’ [ údaráis áitiúil
](http://www.environ.ie/en/LocalGovernment/LocalGovernmentAdministration/LocalAuthorities/)
.

D'fhéadfadh na seoltaí a leanas bheith úsáideach duit:

###  An Roinn Tithíochta, Pleanála agus Rialtais Áitiúil

Teach an Chustaim  
Baile Átha Cliath 1  
D01 W6X0  
Éire

**Teil:** (01) 888 2000

**Lóghlao:** 1890 202 021

**Láithreán Gréasáin:** [ http://www.housing.gov.ie/
](http://www.housing.gov.ie/)

**Téigh i dteagmháil linn:** [ http://www.housing.gov.ie/customer-service-
feedback-form ](http://www.housing.gov.ie/customer-service-feedback-form)

**R-phost:** [ qcsofficer@housing.gov.ie ](mailto:qcsofficer@housing.gov.ie)

###  An Chomhairle Oidhreachta

Áras na hOidhreachta  
Lána an Teampaill  
Cill Chainnigh  
Éire

**Teil:** (056) 777 0777

**Facs:** (056) 777 0788

**Láithreán Gréasáin:** [ http://www.heritagecouncil.ie
](http://www.heritagecouncil.ie)

**R-phost:** [ mail@heritagecouncil.ie ](mailto:mail@heritagecouncil.ie)

_**Dáta an Leasaithe Deireanaigh:** 5 Nollaig 2023 _

[
](https://facebook.com/sharer/sharer.php?u=https://www.citizensinformation.ie/ga/housing/building-
or-altering-a-home/protected-structures/?utm_source=sharebutton_facebook) [
](https://twitter.com/intent/tweet/?text=Strucht%C3%BAir%20at%C3%A1%20faoi%20chosaint&url=https://www.citizensinformation.ie/ga/housing/building-
or-altering-a-home/protected-structures/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/building-
or-altering-a-home/protected-structures/?utm_source=sharebutton_whatsapp) [
](mailto:?subject=Strucht%C3%BAir%20at%C3%A1%20faoi%20chosaint&body=https://www.citizensinformation.ie/ga/housing/building-
or-altering-a-home/protected-structures/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Struchtúir Rialachais Carthanas_ ](/ga/government-in-ireland/charities/charity-governance-structures/)

Déanann an doiciméad seo cur síos ar na bealaí éagsúla ar féidir eagraíochtaí
carthanúla a bhunú in Éirinn.

  * [ _Áiteanna agus struchtúir chontúirteacha_ ](/ga/environment/buildings-and-structures/dangerous-structures/)

Tá freagracht ar gach údarás áitiúil as déileáil le háiteanna agus struchtúir
chontúirteacha atá ina gceantar.

  * [ _Seicliosta de nithe le déanamh ag lucht méala tar éis báis_ ](/ga/death/practical-arrangements-after-a-death/checklist-of-things-to-do-following-a-bereavement/)

Uaireanta is deacair don lucht méala cuimhneamh ar céard atá le déanamh
díreach i ndiaidh báis nó sna laethanta agus seachtainí a leanann. Seo
seicliosta gairid de roinnt de na nithe atá le déanamh tar éis báis ar fiú iad
a mheabhrú.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

