English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Córas sláinte
](/ga/health/health-system/) > Teidlíocht do sheirbhísí sláinte

#  Teidlíocht do sheirbhísí sláinte

  * Réamhrá 
  * Incháilitheacht do sheirbhísí sláinte 
  * Cad is gnáthchónaí ann? 
  * Seirbhísí sláinte poiblí do shaoránaigh an AE 
  * Seirbhísí sláinte poiblí do dhaoine as an Úcráin 

##  Réamhrá

Tá gach duine a bhfuil gnáthchónaí air in Éirinn agus cuairteoirí áirithe go
hÉirinn i dteideal raon seirbhísí sláinte poiblí saor in aisce nó ar chostas
laghdaithe. Tá gnáthchónaí ort má tá tú i do chónaí in Éirinn ar feadh bliana
ar a laghad nó má tá sé i gceist agat cónaí anseo ar feadh bliana ar a laghad.

Ag brath ar do chúinsí, d’fhéadfadh go mbeadh cuairteoirí gearrthéarmacha go
hÉirinn i dteideal seirbhísí sláinte atá saor in aisce nó ar chostas
laghdaithe.

Má tá tú ag teacht go hÉirinn ón Úcráin faoin Treoir um Chosaint Shealadach
féach thíos.

##  Incháilitheacht do sheirbhísí sláinte

Tá dhá chineál incháilitheachta ann do dhaoine a bhfuil gnáthchónaí orthu in
Éirinn:

  * Incháilitheacht iomlán le haghaidh sealbhóirí cárta leighis 
  * Incháilitheacht theoranta do dhaoine nach bhfuil cárta leighis acu 

###  Sealbhóirí cárta leighis

Go ginearálta, má tá cárta leighis agat, tá tú i dteideal:

  * Seirbhísí GP saor in aisce 
  * Drugaí agus cógais ar oideas, faoi réir táille ar gach earra oidis 
  * Seirbhís ospidéil phoiblí 
  * Seirbhísí fiaclóireachta ar leith, súl agus cluas 
  * Seirbhísí máithreachais agus cúraim naíonán 
  * Cúram pobail agus seirbhísí sóisialta pearsanta 

###  Daoine nach bhfuil cárta leighis acu

Mura bhfuil cárta leighis ná Cárta cuairte GP agat, níl tú i dteideal
seirbhísí GP in aisce.

Ní mór do dhaoine nach bhfuil cárta leighis acu íoc as drugaí agus cógais ar
oideas. Mar sin féin, b’fhéidir go mbeifeá in ann an costas míosúil seo a
laghdú duit féin agus do do theaghlach le cárta um Scéim Íocaíochta Drugaí .

Mura bhfuil cárta leighis agat, tá tú i dteideal seirbhísí ospidéil phoiblí
saor in aisce nó ar chostas laghdaithe. Más gá duit freastal ar ospidéal
poiblí nó fanacht san ospidéal mar othar poiblí thar oíche, b’fhéidir go
mbeidh ort íoc as táillí ospidéil.

B’fhéidir go bhfuil tú i dteideal roinnt seirbhísí cúraim phobail agus
seirbhísí sóisialta pearsanta. Tá seirbhísí máithreachais agus cúram naíonán
saor in aisce.

Seirbhís sláinte ginearálta

Tá seirbhísí sláinte ginearálta áirithe ar fáil do dhaoine ar bhonn a gcuid
riachtanas nó stádas sláinte, is cuma má tá cárta leighis acu nó mura bhfuil.

Mar shampla:

  * Daoine a cháilíonn le haghaidh an Scéim Breoiteachta Fadtréimhsí atá i dteideal na drugaí agus na cógais a fháil saor in aisce chun a dtinneas a chóireáil 
  * Tá seirbhísí sláinte leanaí ar fáil do gach leanbh 
  * Daoine a tholg Heipitíteas C trí fhuilaistriú agus a bhfuil Cárta faoin Acht um Leasú Sláinte acu 

##  Cad is gnáthchónaí ann?

Má tá tú ag teacht chun cónaí in Éirinn nó ag filleadh anseo chun cónaí ann,
ní mór duit a chruthú d’Fheidhmeannacht na Seirbhíse Sláinte (FSS) go bhfuil
“gnáthchónaí” ort anseo – go bhfuil tú i do chónaí in Éirinn ar feadh bliana
ar a laghad nó go bhfuil sé i gceist agat cónaí anseo ar feadh bliana ar a
laghad.

D’fhéadfadh sé go mbeadh an méid seo a leanas ag teastáil ón FSS chun a
chruthú go bhfuil gnáthchónaí ar dhuine:

  * Cruthúnas go bhfuil maoin ceannaithe nó tógtha ar cíos, lena n-áirítear fianaise gurb í an mhaoin seo príomháit chónaithe an duine (mar shampla, cruthúnas ar chíos ón údarás áitiúil) 
  * Litir nó ráiteas ó institiúid airgeadais (mar shampla ráiteas bainc nó ráiteas comhar creidmheasa) 
  * Bille fóntais reatha (cosúil le bille gáis, leictreachais nó gutháin) 
  * Polasaí árachas gluaisteán nó tí reatha i d’ainm 
  * Doiciméad oifigiúil ó roinn rialtais (mar shampla, fógra measúnaithe ó na Coimisinéirí Ioncaim nó cruthúnas cíosa ón Scéim Íocaíochta Cúnaimh Tithíochta) 

Ní mór dáta a bheith ar na doiciméid thuasluaite atá laistigh den 12 mhí
dheireanacha.

Tá aon duine, beag beann ar náisiúntacht, a nglactar leis ag FSS mar
ghnáthchónaí in Éirinn i dteideal incháilitheacht iomlán (Catagóir 1, i.e.
sealbhóirí cárta leighis) nó incháilitheacht theoranta (Catagóir 2) le
haghaidh seirbhísí sláinte.

Más náisiúnach neamh-AE thú agus má dhearbhaíonn tú go bhfuil tú incháilithe
le haghaidh seirbhísí sláinte, ní hé sin le rá go bhfuil do chleithiúnaithe
incháilithe freisin. D’fhéadfaí go mbeadh ar chleithiúnaithe náisiúnaigh
neamh-AE na ceanglais thuasluaite a chomhlíonadh.

##  Seirbhísí sláinte poiblí do shaoránaigh an AE

D’fhéadfá cáiliú le haghaidh cárta leighis faoi rialacha an AE má tá
gnáthchónaí ort in Éirinn agus má tá pinsean leasa shóisialaigh á fháil agat ó
thír eile den AE/LEE nó ón Eilvéis, nó má tá tú ag obair agus ag íoc árachais
shóisialta i gceann de na tíortha sin.

Ní féidir leat a bheith faoi réir reachtaíocht leasa shóisialaigh na hÉireann.
Ciallaíonn sé seo nach féidir leat a bheith ag fáil íocaíocht leasa
shóisialaigh ranníocach Éireannach nó a bheith ag obair in Éirinn agus a
bheith faoi dhliteanas ÁSPC a íoc.

Má tá cónaí ort in Éirinn agus más cleithiúnach pinsinéara atá i dteideal faoi
Rialacháin an AE tú, nó más cleithiúnach duine atá ag obair i dtír eile atá
cumhdaithe ag na Rialacháin tú, d’fhéadfá a bheith i dteideal chárta leighis.
Ní féidir leat a bheith faoi réir reachtaíocht slándála sóisialta in Éirinn (i
gcás cleithiúnaithe linbh tá feidhm ag an riail seo maidir leis an gcéile nó
an duine atá ag tabhairt aire dóibh).

D’fhéadfadh oibrithe sannta agus a gcleithiúnaithe a bheith incháilithe do
chárta leighis chomh maith. Tá na hoibrithe sin fostaithe i dtír eile atá
clúdaithe ag na rialacháin ach atá seolta ag a bhfostóirí chun obair in Éirinn
ar feadh tréimhse teoranta ama.

Féach ar na treoirlínte measúnaithe cárta leighis (pdf) le haghaidh tuilleadh
faisnéise faoi theidlíocht faoi Rialacháin an AE.

Seirbhísí sláinte poiblí do shaoránaigh na Ríochta Aontaithe

Faoin gComhlimistéar Taistil, tá an ceart céanna ag saoránaigh na Ríochta
Aontaithe atá ina gcónaí in Éirinn, ag oibriú in Éirinn nó a thugann cuairt ar
Éirinn agus mar atá ag saoránaigh a bhfuil cónaí orthu in Éirinn.

##  Seirbhísí sláinte poiblí do dhaoine as an Úcráin

Is féidir le gach duine a thagann go hÉirinn faoin Treoir um Chosaint
Shealadach an seirbhísí cúram sláinte poiblí mar dhaoine a bhfuil cónaí orthu
in Éirinn céanna a fháil. Tá tú i dteideal cárta leighis freisin. Ligeann
cárta leighis duit cuairt a thabhairt ar dhochtúir saor in aisce, rochtain a
fháil ar sheirbhísí sláinte eile agus cógais a fháil ar phraghas laghdaithe.
Ní mór do leanaí os cionn 16 bliana d'aois iarratas a dhéanamh ar chárta
leighis ar leithligh.

Ba cheart duit iarratas a dhéanamh ar do chárta leighis ag baint úsáide as
foirm iarratais chárta leighis (pdf)speisialta do dhaoine ón Úcráin. Is féidir
leat d’fhoirm chomhlánaithe a sheoladh i ríomhphost chuig
PCRS.Applications@HSE.ie nó sa phost chuig an seoladh ar an bhfoirm.

Is féidir leat freisin iarratas a dhéanamh ar líne. Ba cheart duit a rá gur
dídeanaí ón Úcráin tú sa chuid tuairimí de d’iarratas ar líne.

Ag teastáil uait:

  * D’ainm, seoladh reatha agus dáta breithe. 
  * D’uimhir Phearsanta Seirbhíse Poiblí (PSP) (féach thuas). 
  * Seoladh, stampa agus síniú do dhochtúra (GP). Mura bhfuil aithne agat ar aon GP, sannfar GP duit agus do do theaghlach. 

**I gceann 9 mí, beidh ort iarratas iomlán a dhéanamh ar chárta leighis.
Áireofar leis seo measúnú airgeadais iomlán nó tástáil acmhainne.**

Mura bhfuil Béarla agat, féadfaidh tú ateangaire a iarraidh.

Is féidir leat tuilleadh a léamh faoi cártaí leighis.

Is féidir leat eolas a fháil faoi sheirbhísí cúram sláinte in Éirinn ó shuíomh
gréasáin an FSS. Is féidir leat léamh freisin faoi Córas sláinte na hÉireann
in Úcráinis (pdf) agus i Rúisis (pdf).

_**Dáta an Leasaithe Deireanaigh:** 22 Lúnasa 2019 _

[
](https://facebook.com/sharer/sharer.php?u=https://www.citizensinformation.ie/ga/health/health-
system/entitlement-to-public-health-services/?utm_source=sharebutton_facebook)
[
](https://twitter.com/intent/tweet/?text=Teidl%C3%ADocht%20do%20sheirbh%C3%ADs%C3%AD%20sl%C3%A1inte&url=https://www.citizensinformation.ie/ga/health/health-
system/entitlement-to-public-health-services/?utm_source=sharebutton_twitter)
[ ](whatsapp://send?text=https://www.citizensinformation.ie/ga/health/health-
system/entitlement-to-public-health-services/?utm_source=sharebutton_whatsapp)
[
](mailto:?subject=Teidl%C3%ADocht%20do%20sheirbh%C3%ADs%C3%AD%20sl%C3%A1inte&body=https://www.citizensinformation.ie/ga/health/health-
system/entitlement-to-public-health-services/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Seirbhísí sláinte do chuairteoirí go hÉirinn_ ](/ga/health/health-system/health-services-and-visitors-to-ireland/)

Léiríonn an doiciméad seo an teidlíocht atá ag cuairteoirí ar sheirbhísí
sláinte.

  * [ _Seirbhísí sláinte nuair a fhilleann tú ar Éirinn_ ](/ga/returning-to-ireland/looking-after-your-health/accessing-healthcare-on-your-return-to-ireland/)

Faigh amach conas rochtain a fháil ar chóras cúram sláinte na hÉireann mar
imirceach Éireannach atá ag filleadh.

  * [ _Cigirí na Seirbhísí Meabhair-Shláinte_ ](/ga/health/health-services/mental-health/inspector-of-mental-health-services/)

Cur síos atá sa cháipéis seo faoi Chigire na Seirbhísí Meabhair- Shláinte a
cheaptar faoin Acht Meabhair-Shláinte 2001.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

