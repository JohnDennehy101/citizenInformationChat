English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Náisiúnta na hÉireann ](/ga/government-in-ireland/how-
government-works/) > [ Caighdeáin agus Cuntasacht ](/ga/government-in-
ireland/how-government-works/standards-and-accountability/) > Reachtaíocht
Mhíbhunreachtúil

#  Reachtaíocht Mhíbhunreachtúil

  * Réamhrá 
  * Rialacha 
  * Conas iarratas a dhéanamh 

##  Réamhrá

Tá foráil in Airteagal 15 de [ Bhunreacht na hÉireann ](/ga/government-in-
ireland/irish-constitution-1/constitution-introduction/) nach n-achtóidh an t
[ Oireachtas ](/ga/government-in-ireland/houses-of-the-oireachtas/) aon dlí
nach bhfuil ag luí leis an mBunreacht. Lena chois sin, más rud é nach bhfuil
dlí nó cuid de dhlí ag luí leis an mBunreacht tá an dlí sin nó cuid de
neamhbhailí. Glactar leis go bhfuil dlí a ritheann an tOireachtas ag luí leis
an mBunreacht go dtí go gcruthaítear a mhalairt.

##  Rialacha

###  Cumhacht an Uachtaráin

Is mar bhillí a ritheann dhá theach an Oireachtais (Parlaimint na hÉireann) a
chuirtear tús le Reachtaíocht. [ Ní mór d’Uachtarán na hÉireann gach bille a
shíniú ](../../the_president/president_of_ireland_and_legislation.html) sula
mbíonn sé ina dhlí in Éirinn. Nuair a ritheann dhá Theach an Oireachtas bille
cuirtear faoi bhráid an Uachtaráin é lena shíniú.

Má tá amhras ann nach bhfuil bille ag luí leis an mBunreacht tá sé de
chumhacht ag an Uachtarán de bhun Airteagal 26 an Bhunreachta an bille a chur
ar aghaidh go dtí an [ Chúirt Uachtarach ](/ga/justice/courts-system/supreme-
court/) sula síníonn sé nó sí é. Caithfidh an tUachtarán dul i gcomhairle leis
an gComhairle Stáit ar dtús ach is é an tUachtarán féin a dhéanann an cinneadh
faoin mbille a chur ar aghaidh.

Ní mór don Chúirt Uachtarach cinneadh a dhéanamh an luíonn an bille leis an
mBunreacht nó nach luíonn. Má chinneann an Chúirt Uachtarach go bhfuil an
bille míbhunreachtúil ní féidir leis an Uachtarán é a shíniú le dlí a dhéanamh
de. Faoin Airteagal 34 Bunreacht, má chuirtear an Bille ar aghaidh ag an
Uachtarán, agus cinneann an Chúirt Uachtarach go bhfuil an Bille ag luí leis
an mBunreacht, ní féidir dúshlán faoi bhunreachtúlacht na reachtaíochta seo a
chur.

###  Imeachtaí breithiúnacha

Tá sé de chumhacht nó de “dhlínse” ag an [ Ard-Chúirt ](/ga/justice/courts-
system/high-court/) aon dlí nó cuid de dhlí nach bhfuil ag luí leis an
mBunreacht a chur ar ceal. Ciallaíonn sé sin gur féidir imeachtaí a
thionscnamh san Ard-Chúirt má chreideann tú go sáraíonn dlí an Bunreacht nó go
sáraíonn sé do chearta bunúsacha. Féadfar dúshlán a thabhairt d’Acht nár
tugadh feidhm fós dó más rud é gur féidir ordú a dhéanamh uair ar bith le
feidhm a thabhairt dó. Caithfear fógra faoi na himeachtaí a sheirbheáil ar an
[ Ard-Aighne ](/ga/government-in-ireland/how-government-works/national-
government/the-attorney-general/) .

Má tá tú chun dúshlán na reachtaíochta a thabhairt ar an ábhar nach luíonn sí
leis an mBunreacht ní mór duit a léiriú go bhfuil “dóthain leasa” agat sna
himeachtaí, .i. go bhfuil tionchar ag an reachtaíocht ort ar bhealach éigin.
Ní mór duit a chruthú freisin go bhfuil cás inargóinte agat, is é sin, go
bhfuil bunús le do chás.

Déanfaidh an Ard-Chúirt an reachtaíocht atá i gceist a scrúdú agus tabharfaidh
sí breith an luíonn sí leis an mBunreacht nó nach luíonn. Má chinneann sí nach
bhfuil an reachtaíocht ag luí leis an mBunreacht féadfaidh sí an dlí nó an
chuid de nach bhfuil ag luí leis an mBunreacht a neamhniú nó a chealú.

Féadfar achomharc a dhéanamh chun na Cúirte Uachtaraí faoi chinneadh na hArd-
Chúirte.

##  Conas iarratas a dhéanamh

Más mian leat imeachtaí breithiúnacha a thionscnamh, ba chóir duit teagmháil a
dhéanamh le  haturnae  a chuirfidh mionteagasc ar a uain chuig abhcóide chun
páipéir a ullmhú don chás. Is féidir leat ionadaíocht a dhéanamh ort féin
freisin más mian leat do chostais dlí a choinneáil íseal.

Níl aon ráta seasta muirear ann le haghaidh táillí dlí agus mar sin ba cheart
duit roinnt meastachán a fháil sula gcinneann tú ionadaíocht dlí a fháil. Ní
mór do d’aturnae tú a chur ar an eolas i scríbhinn faoi na táillí a ghearrfar
ort as a c(h)uid seirbhísí. Murar féidir suim chinnte a thabhairt duit, ní mór
dó/di an tsuim a mheas nó ar a laghad cur síos a dhéanamh ar an mbunús a
ndéanfar muirir nó táillí a ríomh air.

_**Dáta an Leasaithe Deireanaigh:** 24 Eanáir 2023 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/how-government-works/standards-and-accountability/unconstitutional-
legislation-and-decisions/?utm_source=sharebutton_facebook) [
](https://twitter.com/intent/tweet/?text=Reachta%C3%ADocht%20Mh%C3%ADbhunreacht%C3%BAil&url=https://www.citizensinformation.ie/ga/government-
in-ireland/how-government-works/standards-and-accountability/unconstitutional-
legislation-and-decisions/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/how-government-works/standards-and-accountability/unconstitutional-
legislation-and-decisions/?utm_source=sharebutton_whatsapp) [
](mailto:?subject=Reachta%C3%ADocht%20Mh%C3%ADbhunreacht%C3%BAil&body=https://www.citizensinformation.ie/ga/government-
in-ireland/how-government-works/standards-and-accountability/unconstitutional-
legislation-and-decisions/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Reachtú_ ](/ga/government-in-ireland/houses-of-the-oireachtas/legislation/)

Déantar cuir síos anseo ar conas a dhéanann an tOireachtas dlíthe.

  * [ _Criosanna sabhála a úsáid in Éirinn_ ](/ga/travel-and-recreation/roads-and-safety/seatbelts-when-motoring-in-ireland/)

Tá dualgas dlíthiúil ann in Éirinn lena bheith srianta mar a bhítear ag
gluaisteánaíocht agus feidhmíonn sé seo do thiománaithe agus do phaisineirí
araon.

  * [ _An dlí agus íospartaigh choireanna_ ](/ga/justice/victims-of-crime/victims-and-the-law/)

Tá cur síos anseo ar an reachtaíocht a cuireadh i bhfeidhm le cosaint agus
tacaíocht a thabhairt d'íobartaigh choireanna.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

