English  | **Gaeilge**

[ ![Lógó An Faisnéis do Shaoránaigh](/static/images/cio_logo_ga.jpg) ](/ga/
"Baile")

  * [ Catagóirí ![](/images/arrow.png) ](javascript:void\(0\))

    * [ Sláinte ](/ga/health/)
    * [ Leas Sóisialach ](/ga/social-welfare/)
    * [ Fostaíocht ](/ga/employment/)
    * [ Airgead agus Cáin ](/ga/money-and-tax/)
    * [ Ag bogadh tíre ](/ga/moving-country/)
    * [ Ag filleadh ar Éirinn ](/ga/returning-to-ireland/)
    * [ Tithíocht ](/ga/housing/)
    * [ Oideachas agus Oiliúint ](/ga/education/)
    * [ Taisteal agus Áineas ](/ga/travel-and-recreation/)
    * [ Comhshaol ](/ga/environment/)
    * [ Tomhaltóir ](/ga/consumer/)
    * [ Government in Ireland ](/ga/government-in-ireland/)
    * [ Bás agus Méala ](/ga/death/)
    * [ Teaghlach agus Caidrimh ](/ga/birth-family-relationships/)
    * [ Dlí ](/ga/justice/)

  * [ Ábhar nua ](https://www.citizensinformation.ie/en/whats-new/)
  * [ Is duine mé ![](/images/arrow.png) ](javascript:void\(0\))

####  Is duine mé...

    * ####  Is duine mé... 

    * [ atá faoi mhíchumas nó le tinneas ](/ga/social-welfare/disability-and-illness/checklist-disability/)
    * [ Ag filleadh ar Éirinn ](/ga/returning-to-ireland/)
    * [ atá dífhostaithe ](/ga/employment/unemployment-and-redundancy/losing-your-job/checklist-entitlements-and-services-for-unemployed-people/)
    * [ Gnó a chur ar bun ](/ga/employment/types-of-employment/self-employment/starting-a-business/)
    * [ atá ina c(h)úramóir ](/ga/birth-family-relationships/older-people/checklist-carers/)
    * [ atá ag lorg scéimeanna fostaíochta ](/ga/employment/unemployment-and-redundancy/employment-support-schemes/)
    * [ atá ag dul chuig an gcoláiste ](/ga/education/third-level-education/colleges-and-qualifications/going-to-college/)
    * [ Féach tuilleadh... ](/ga/my-situation/mysituation/)

####  Ba mhaith liom...

    * ####  Ba mhaith liom... 

    * [ iarratas a dhéanamh ar chárta leighis ]()
    * [ Apply for a GP visit card ](/ga/health/medical-cards-and-gp-visit-cards/gp-visit-cards/)
    * [ iarratas a dhéanamh ar phas ](/ga/travel-and-recreation/passports/applying-for-or-renewing-an-irish-passport/)
    * [ iarratas a dhéanamh ar cheadúnas tiomána ](/ga/travel-and-recreation/motoring/driver-licensing/)
    * [ Teastas Póilíneachta a fháil ]()
    * [ carr athláimhe a cheannach ]()
    * [ clárú le vóta a chaitheamh ]()
    * [ Féach tuilleadh... ](/ga/my-situation/mysituation/)

  * [ Aimsigh Ionad Faisnéise ![](/images/arrow.png) ](javascript:void\(0\))

#### [ Aimsigh Ionad Faisnéise do Shaoránaigh i do cheantar:
](https://centres.citizensinformation.ie/)

    * [ Ceatharlach ](https://centres.citizensinformation.ie/county.php?county=carlow)
    * [ An Cabhán ](https://centres.citizensinformation.ie/county.php?county=cavan)
    * [ An Clár ](https://centres.citizensinformation.ie/county.php?county=clare)
    * [ Corcaigh ](https://centres.citizensinformation.ie/county.php?county=cork)
    * [ Dún na nGall ](https://centres.citizensinformation.ie/county.php?county=donegal)
    * [ Baile Átha Cliath ](https://centres.citizensinformation.ie/county.php?county=dublin)
    * [ Gaillimh ](https://centres.citizensinformation.ie/county.php?county=galway)
    * [ Ciarraí ](https://centres.citizensinformation.ie/county.php?county=kerry)
    * [ Cill Dara ](https://centres.citizensinformation.ie/county.php?county=kildare)
    * [ Cill Chainnigh ](https://centres.citizensinformation.ie/county.php?county=kilkenny)
    * [ Laois ](https://centres.citizensinformation.ie/county.php?county=laois)
    * [ Liatroim ](https://centres.citizensinformation.ie/county.php?county=leitrim)
    * [ Luimneach ](https://centres.citizensinformation.ie/county.php?county=limerick)
    * [ An Longfort ](https://centres.citizensinformation.ie/county.php?county=longford)
    * [ Lú ](https://centres.citizensinformation.ie/county.php?county=louth)
    * [ Maigh Eo ](https://centres.citizensinformation.ie/county.php?county=mayo)
    * [ An Mhí ](https://centres.citizensinformation.ie/county.php?county=meath)
    * [ Muineachán ](https://centres.citizensinformation.ie/county.php?county=monaghan)
    * [ Uíbh Fhailí ](https://centres.citizensinformation.ie/county.php?county=offaly)
    * [ Ros Comáin ](https://centres.citizensinformation.ie/county.php?county=roscommon)
    * [ Sligeach ](https://centres.citizensinformation.ie/county.php?county=sligo)
    * [ Tiobraid Árann ](https://centres.citizensinformation.ie/county.php?county=tipperary)
    * [ Port Láirge ](https://centres.citizensinformation.ie/county.php?county=waterford)
    * [ An Iarmhí ](https://centres.citizensinformation.ie/county.php?county=westmeath)
    * [ Loch Garman ](https://centres.citizensinformation.ie/county.php?county=wexford)
    * [ Cill Mhantáin ](https://centres.citizensinformation.ie/county.php?county=wicklow)

  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

  * [ Catagóirí ](/ga/my-situation/categorytree/)
  * [ Ábhar nua ](https://www.citizensinformation.ie/en/whats-new/)
  * [ Is duine mé ](/ga/my-situation/mysituation/)
  * [ Aimsigh Ionad Faisnéise ](https://centres.citizensinformation.ie/)
  * [ Deonach ](/ga/about/volunteer-with-citizens-information/)
  * [ Facebook ](https://www.facebook.com/citizensinformation/)

**Anseo atá tú:** [ Baile ](/ga/) > [ Tithíocht ](/ga/housing/) > [ Teach a
fháil ar chíos ](/ga/housing/renting-a-home/) > [ Cearta agus oibleagáidí na
dtionóntaí ](/ga/housing/renting-a-home/tenants-rights-and-responsibilities/)
> Má theastaíonn ó do thiarna talún go bhfágfadh tú

#  Má theastaíonn ó do thiarna talún go bhfágfadh tú

  * Réamhrá 
  * Toirmeasc díshealbhaithe gheimhreadh 2022/2023 
  * Deireadh a chur le tionóntacht 
  * Cad is cúis bhailí ann le deireadh a chur le tionóntacht i ndiaidh na chéad 6 mhí? 
  * Fógra foirceanta 
  * Tréimhsí fógra 
  * Díshealbhú neamhdhleathach 
  * Cá háit a ndéanfaidh mé iarratas 

##  Réamhrá

De réir an dlí, caithfidh tiarnaí talún phríobháideacha, comhlachtaí ceadaithe
tithíochta agus daoine a ligeann cóiríocht atá go sonrach do mhic léinn ar
cíos cloí le rialacha áirithe sula n-iarrann siad ort do chóiríocht ar cíos a
fhágáil. Caithfidh siad méid íosta d’fhógra a thabhairt duit freisin, ag brath
ar cé chomh fada a mhair do thionóntacht.

##  Toirmeasc díshealbhaithe gheimhreadh 2022/2023

Tá toirmeasc díshealbhaithe i bhfeidhm ón 30 Deireadh Fómhair 2022 go dtí an
31 Márta. Tugtar tréimhse éigeandála an gheimhridh ar an tréimhse seo.
Ciallaíonn sé nach féidir thú a dhíshealbhú ó chóiríocht phríobháideach ar
cíos i rith na míonna seo má tá cóiríocht phríobháideach ar cíos agat, fiú má
eisíodh fógra bailí foirceanta duit.

Cumhdaítear an méid seo a leanas sa toirmeasc díshealbhaithe:

  * Comhlachtaí ceadaithe tithíochta 
  * Tionóntachtaí ar cíosa de réir costais 
  * Ceadúnais agus tionóntachtaí i gcóiríocht do mhic léinn 
  * Tithíocht ar cíos san earnáil phríobháideach níos fairsinge 

Ní rachaidh do chuid cearta daingneachta tionachta i méid i rith thréimhse
éigeandála an gheimhridh agus is féidir le tiarnaí talún fógra foirceanta a
eisiúint go fóill i rith an ama seo.

Bíonn an toirmeasc díshealbhaithe i gceist má tá dáta foirceanta agat a
thagann aníos i rith thréimhse éigeandála an gheimhridh. Áirítear leis fógra
foirceanta a eisíodh roimh an 30 Deireadh Fómhair 2022. Má thagann do dháta
foirceanta aníos idir an 30 Deireadh Fómhair 2022 agus an 31 Márta 2023,
cuirtear an dáta foirceanta siar go dtí i ndiaidh an toirmisc dhíshealbhaithe.
Braitheann do dháta nua foirceanta ar cé chomh fada a bhí cóiríocht ar cíos
agat agus ar do dháta tosaigh foirceanta, féach thíos.

###  **Dátaí foirceanta a cuireadh siar faoi thoirmeasc díshealbhaithe an
gheimhridh**

**Dáta tosaigh foirceanta** |  **Fad na tionóntachta** |  **Dáta nua foirc**  
---|---|---  
An 30 D.F. 2022 - an 31 Ean 2023  |  Níos lú ná 6 mhí  |  An 1 Bealtaine 2023   
An 1 Fea 2023 - an 31 Márta 2023  |  Níos lú ná 6 mhí  |  An 18 Meitheamh 2023   
An 30 D.F. 2022 - an 31 Ean 2023  |  6 mhí nó níos faide, ach níos giorra ná 1 bhliain  |  An 1 Bealtaine 2023   
An 1 Fea 2023 - an 31 Márta 2023  |  6 mhí nó níos faide, ach níos giorra ná 1 bhliain  |  An 1 Meitheamh 2023   
An 30 D.F. 2022 - an 31 Ean 2023  |  1 bhliain nó níos faide, ach níos giorra ná 7 mbliana  |  An 15 Aibreán 2023   
An 1 Fea 2023 - an 31 Márta 2023  |  1 bhliain nó níos faide, ach níos giorra ná 7 mbliana  |  An 1 Bealtaine 2023   
An 30 D.F. 2022 - an 31 Márta 2023  |  Níos faide ná 7 mbliana  |  An 1 Aibreán 2023   
  
Cuirtear cosaint bhreise ar fáil má bhí cóiríocht ar cíos agat ar feadh níos
lú ná 6 mhí. Faoi na cúinsí seo, má fhaigheann tú fógra foirceanta i rith
thréimhse éigeandála an gheimhridh, ní féidir deireadh a chur leis an
tionóntacht roimh an 18 Meitheamh 2023 nó beidh an fógra foirceanta
neamhbhailí.

###  Eisceachtaí ar thoirmeasc díshealbhaithe an gheimhridh

Ní bhíonn an toirmeasc díshealbhaithe seo i gceist mura gcomhlíonann tú do
chuid oibleagáidí tionónta. Mar shampla, mura n-íocann tú do chíos nó má
bhíonn iompar frithshóisialta ar bun agat. Más amhlaidh an cás, caithfidh do
thiarna talún cloí leis na gnáthrialacha chun deireadh a chur le do
thionóntacht. D’fhéadfadh thú a chur ar an eolas sula gcuirfear deireadh leis
an tionóntacht agus am a thabhairt duit leis an tsaincheist a chur ina ceart a
bheith i gceist leis seo. Féach ‘Eisceachtaí ar thréimhsí fógra riachtanacha’
thíos.

Ní bhíonn an toirmeasc i gceist freisin má d’eisigh an tiarna talún fógra
foirceanta mar gheall nach bhfuil an réadmhaoin ar cíos oiriúnach a thuilleadh
do na daoine a chónaíonn ann.

Ní bhaineann an toirmeasc díshealbhaithe le formhór na gcomhaontuithe
ceadúnais, mar shampla, má tá seomra ar cíos agat in áit chónaithe do thiarna
talún. Ach ní bhaineann sé le comhaontuithe ceadúnais, áfach, i gcóiríocht a
chuirtear ar fáil go sonrach do mhic léinn.

Cuireadh an toirmeasc díshealbhaithe seo i bhfeidhm san Acht um Thionóntachtaí
Cónaithe (Dátaí Foirceanta Tionóntachtaí Áirithe a Iarchur), 2022. D’fhoilsigh
an Bord um Thionóntachtaí Cónaithe (an BTC) eolas áisiúil faoin toirmeasc
díshealbhaithe.

##  Deireadh a chur le tionóntacht

Más mian le do thiarna talún go bhfágfaidh tú do chóiríocht, caithfidh siad
fógra scríofa foirceanta a thabhairt duit - féach ‘Fógra foirceanta’ agus
‘Tréimhsí fógra’ thíos.

Má tá tionóntacht téarma sheasta agat, ní féidir le do thiarna talún deireadh
a chur leis an tionóntacht murach go bhfuil d’oibleagáidí á sárú agat – is
féidir níos mó a léamh ar láithreán gréasáin an BTC.

Mura bhfuil tionóntacht téarma sheasta agat, áfach, is féidir leis an tiarna
talún iarraidh ort fágáil i rith na chéad 6 mhí gan cúis a thabhairt.
Caithfidh siad fógra scríofa bailí foirceanta agus tréimhse fógra íosta 90 lá
a thabhairt.

Ní theastaíonn ó do thiarna talún sna chéad 6 mhí ach fógra 7 lá a thabhairt
duit má tá iompar thar a bheith frithshóisialta ar bun agat nó má bhagraíonn
sé ar chreatlach na réadmhaoine. Féach ‘Eisceachtaí ar thréimhsí fógra
riachtanacha’ thíos chun teacht ar eolas breise.

I ndiaidh na chéad 6 mhí, tugtar duit cearta i leith daingneacht tionachta,
fiú má tá tionóntacht téarma sheasta agat (ar feadh 1 bhliain, mar shampla).
Is é daingneacht tionachta an ceart atá agat fanacht i gcóiríocht ar cíos ar
feadh tréimhse shocraithe ama.

###  Daingneacht tionachta agus deireadh a chur le tionóntacht

Braitheann an méid ama is féidir leat fanacht i gcóiríocht ar cíos i ndiaidh
na chéad 6 mhí de thionóntacht ar cathain a thosaigh do thionóntacht.

**Má cruthaíodh do thionóntacht i ndiaidh an 10 Meitheamh 2022** , beidh
tionóntacht d’fhad neamhtheoranta agat. Ciallaíonn seo go mbíonn an ceart agat
fanacht sa chóiríocht sin ar feadh tréimhse éiginnte (ní luaitear aon dáta
deiridh leis) má bhí áit chónaithe éigin ar cíos agat ar feadh 6 mhí, murach
gur mian leis an tiarna talún deireadh a chur le do thionóntacht ar cheann de
na cúiseanna a cheadaítear. Féach ‘Cad is cúis bhailí ann le deireadh a chur
le tionóntacht i ndiaidh na chéad 6 mhí? thíos.

**Má cruthaíodh do thionóntacht roimh an 10 Meitheamh 2022** , tá an ceart
agat fanacht i do chóiríocht ar cíos ar feadh a fhaide le 6 bliana, i ndiaidh
go raibh cóiríocht ar cíos agat ar feadh 6 mhí. Ag deireadh na 6 bliana seo,
is féidir le do thiarna talún deireadh a chur le do thionóntacht gan cúis a
thabhairt, faoi mar a cheadaítear faoi na seanrialacha, féach ‘Eisceachtaí ar
na cúiseanna bailí atá le deireadh a chur le tionóntacht’ thíos. Ach, mura
gcuireann an tiarna talún deireadh le do thionóntacht ag an gcéim seo, déantar
tionóntacht d’fhad neamhtheoranta de agus ní bhíonn aon dáta deiridh aici.

##  Cad is cúis bhailí ann le deireadh a chur le tionóntacht i ndiaidh na
chéad 6 mhí?

Go ginearálta, ní féidir le do thiarna talún deireadh a chur le tionóntacht
ach i ndiaidh na chéad 6 mhí faoi na cúinsí seo a leanas:

  * Mura gcomhlíonann tú oibleagáidí na tionóntachta, mar shampla, níl do chíos á íoc agat in am 
  * Mura n-oireann an réadmhaoin do do riachtanais a thuilleadh, mar shampla, má bhíonn sí róbheag 
  * Má bheartaíonn an tiarna talún an réadmhaoin a dhíol laistigh de 9 mí B’fhéidir nach mbeidh seo i gceist, áfach, má bheartaíonn an tiarna talún 10 n-áit chónaithe nó níos mó a dhíol i bhforbairt laistigh de thréimhse 6 mhí – féach ‘Srianadh ar fhoirceannadh nuair a bhíonn réadmhaoine iolracha á ndíol’ thíos 
  * Má theastaíonn an réadmhaoin ón tiarna talún dá n-úsáid féin nó do dhuine muinteartha den neasteaghlach (ní bhaineann seo ach le tiarnaí talún phríobháideacha) 
  * Má bheartaíonn an tiarna talún úsáid na réadmhaoine a athrú (mar shampla, í a thiontú ó úsáid tithíochta go húsáid oifige) 
  * Má bheartaíonn an tiarna talún an réadmhaoin a athchóiriú go substainteach 

###  Eisceachtaí ar na cúiseanna bailí atá le deireadh a chur le tionóntacht

Bíonn cásanna áirithe ann nuair nach mbíonn na cúiseanna bailí seo le deireadh
a chur tionóntacht i gceist, féach thíos.

####  An ceart atá ag an tiarna talún deireadh a chur le tionóntachtaí áirithe
i ndiaidh 6 bliana

Má cruthaíodh do thionóntacht roimh an 11 Meitheamh 2022, is féidir le do
thiarna talún deireadh a chur le do thionóntacht ar chúis ar bith nuair a
bhíonn cóiríocht ar cíos agat ar feadh 6 bliana. Caithfidh an tiarna talún:

  * Fógra foirceanta a sheirbheáil roimh dheireadh na 6 bliana, agus 
  * Tréimhse fógra a thabhairt a éagann ag deireadh na tionóntachta nó ina dhiaidh 

Mura gcuirtear an tionóntacht i gcrích i ndiaidh 6 bliana, tosófar tionóntacht
nua. Beidh an tionóntacht nua seo d’fhad neamhtheoranta agus ní bhainfidh an
eisceacht thuas a thuilleadh.

Faoi Mheitheamh 2028, tionóntachtaí d’fhad neamhtheoranta a bheidh i ngach
tionóntacht agus ní bhainfidh an eisceacht thuas a thuilleadh. Is amhlaidh seo
mar gheall go mbeidh deireadh tagtha le gach tionóntacht reatha timthriall 6
bliana faoin tráth sin.

####  Eisceachtaí ar chearta Chuid 4

Má tá árasán féinchuimsitheach nó árasán á fháil ar cíos agat in áit chónaithe
do thiarna talún, a bhí mar chuid de phríomhtheach an tiarna talún i dtosach,
féadfaidh do thiarna talún a roghnú chun forálacha Chuid 4 a dhiúltú. Más mian
le do thiarna talún glacadh leis an rogha seo, caithfidh tú fógra faoi seo a
fháil i scríbhinn, roimh thús na tionóntachta.

Ní féidir le tionóntaí in áiteanna cónaithe áirithe a ligeann comhlachais
tithíochta cearta Chuid 4 a fháil. Mar shampla, daoine a chónaíonn i
dtithíocht idirthréimhseach. Cóiríocht shealadach thacaithe is ea tithíocht
idirthréimhseach a chuidíonn le daoine aistriú ó bheith gan dídean go
maireachtáil neamhspleách i gcóiríocht bhuan.

Ní bhaineann cearta Chuid 4 le tionóntaí i gcóiríocht a bhaineann go sonrach
le mic léinn.

###  Rialacha breise nuair a chuirtear deireadh le tionóntacht ar chúis bhailí

Baineann rialacha breise má chuireann do thiarna talún deireadh le do
thionóntacht ar chuid de na cúiseanna bailí, féach thíos

####  An riachtanas an réadmhaoin a thairiscint ar ais don tionónta

Má chuireann do thiarna talún deireadh le do thionóntacht ar cheann de na
cúiseanna thíos agus má chuirtear an réadmhaoin ar fáil arís ar cíos,
caithfidh an tiarna talún an réadmhaoin a thairiscint ar ais duit laistigh de
12 mhí tar éis éag do thréimhse fógra.

Caithfidh siad é seo a dhéanamh má chuir siad deireadh le do thionóntacht mar
gheall ar an méid seo a leanas:

  * Bheartaigh siad an réadmhaoin a dhíol laistigh de 9 mí 
  * Theastaigh an réadmhaoin uathu dá n-úsáid féin nó do dhuine muinteartha den neasteaghlach 
  * Bheartaigh siad an úsáid a bhaintear as an réadmhaoin a athrú 
  * Bheartaigh siad an réadmhaoin a athchóiriú go substainteach 

Caithfidh do thiarna talún gach iarracht réasúnta a dhéanamh do shonraí
teagmhála a fháil, chun gur féidir leo an réadmhaoin a thairiscint ar ais
duit. Áirítear leis seo teagmháil a dhéanamh leis an BTC le hiarraidh orthu.
B’fhéidir go mbeidh do shonraí teagmhála ag an BTC le tabhairt don tiarna
talún. Is amhlaidh seo mar gheall go gcaithfidh an BTC scríobh chugat nuair a
fhaigheann siad cóip den fhógra foirceanta ó do thiarna talún. Iarrann an BTC
sa litir seo ar do shonraí teagmhála agus do thoiliú chun iad a thabhairt do
do thiarna talún má theastaíonn siad ón tiarna talún amach anseo leis an
réadmhaoin a thairiscint ar ais duit. Ní thabharfaidh an BTC do shonraí don
tiarna talún má thug tú do thoiliú dó seo.

Má iarrann an tiarna talún ar an BTC ar do shonraí teagmhála agus murar
fhreagair tú litir thosaigh an BTC, déanfaidh an BTC iarracht teagmháil a
dhéanamh leat arís. Iarrfaidh siad ar do shonraí agus do thoiliú chun iad seo
a thabhairt do do thiarna talún. Tugtar 7 lá duit chun freagairt don litir seo
ón BTC.

Nuair a dhéanann do thiarna talún teagmháil leat lena thairiscint an
réadmhaoin a ligean leat arís, tugtar 7 lá duit chun glacadh leis an
tairiscint seo nó í a dhiúltú.

Bhí an fhreagracht ar an tionónta a chinntiú go raibh a sonraí teagmhála ag an
tionónta chun go bhféadfadh an tiarna talún an réadmhaoin a thairiscint dóibh
arís. Ach, ón 6 Iúil 2022, aistríodh an fhreagracht seo chuig tiarnaí talún,
faoi mar a leagtar amach sa nós imeachta nua seo a tugadh isteach san Acht um
Rialáil Soláthraithe Oibreacha Tógála agus Forálacha Ilghnéitheacha, 2022.
Cuirtear treoir céim ar chéim ar fáil ar láithreán gréasáin an BTC maidir leis
an nós imeachta seo.

####  Srian ar dheireadh a chur le tionóntachtaí nuair a bhíonn réadmhaoine
iolracha á ndíol

Ní féidir le tiarna talún deireadh a chur le tionóntacht a mhair breis agus 6
mhí má bheartaíonn siad 10 n-áit chónaithe nó níos mó a dhíol i bhforbairt
laistigh de thréimhse 6 mhí seachas sna cásanna seo a leanas:

  * Is féidir leo a thaispeáint gurb ionann an luach margaidh nuair a bhíonn tionónta seilbhe san áit chónaithe agus breis agus 20% faoi bhun an luacha margaidh i gcás seilbh fholamh, agus 
  * Bheadh cosc a chur orthu ó dheireadh a chur leis an tionóntacht dochraideach go míchuí orthu nó go mbeadh sé ina chúis le cruatan iomarcach orthu 

Tugtar leasú ‘Baile an Tirialaigh’ ar an bhforáil seo go minic agus déantar
soláthar dó faoi Alt 40 d’Acht 2016.

##  Fógra foirceanta

Más mian le do thiarna talún go bhfágfaidh tú, caithfidh siad fógra foirceanta
bailí a sheirbheáil ort. Is féidir an fógra a sheoladh sa phost chugat, a
thabhairt duit i bpearsan nó a fhágáil duit ag do sheoladh. Ní cháilíonn
ríomhphoist agus teachtaireachtaí téacs mar fhógraí bailí foirceanta. Más
dealraitheach nach bhfuil tú i do chónaí sa réadmhaoin, is féidir leis an
tiarna talún an fógra a ghreamú taobh amuigh den réadmhaoin.

Ón 6 Iúil 2022, caithfidh do thiarna talún cóip den fhógra foirceanta a
thabhairt don Bhord um Thionóntachtaí Cónaithe (an BTC) freisin. Caithfear é
seo a dhéanamh ag an am céanna a sheoltar chugat é. Is féidir é a sheoladh ar
ríomhphost chuig NoticeofTermination@rtb.ie nó sa phost chuig an BTC anuas ar
fhoirm an BTC um Fhógra Foirceanta a Sheoladh. Mura ndéantar seo, bíonn an
fógra foirceanta neamhbhailí. Molann an BTC go n-úsáideann tiarnaí talún an
post deimhnithe nuair a bhíonn an fógra foirceanta á sheoladh chuig an
tionónta agus an BTC, agus go gcoimeádann siad cruthúnas ina leith seo.

Nuair a fhaigheann an BTC an fógra foirceanta, déanfaidh sé na rudaí seo a
leanas:

  * Scríobh chugat agus chuig do thiarna talún faoi sheirbhísí an BTC agus cuntas a thabhairt ar do chearta agus d’fhreagrachtaí faoin reachtaíocht um thionóntachtaí cónaithe 
  * Iarraidh ar do shonraí teagmhála sa chás go dteastaíonn siad ón tiarna talún chun an réadmhaoin a chur ar tairiscint ar ais duit. Ní dhéanfar seo ach má thoilíonn tú dó. 

Tá an riachtanas seo i bhfeidhm ón 6 Iúil 2022, nuair a tugadh isteach é faoin
Acht um Rialáil Soláthraithe Oibreacha Tógála agus Forálacha Ilghnéitheacha,
2022.

Cuirtear eolas breise ar fáil ar láithreán gréasáin an BTC ar na hathruithe
seo.

###  Cad é fógra foirceanta bailí?

Leagtar amach sa dlí na riachtanais le haghaidh fógra foirceanta bailí.
Caithfidh sé:

  * A bheith i scríbhinn (ní leor ríomhphost) 
  * A bheith sínithe ag an tiarna talún (nó gníomhaire údaraithe) 
  * Dáta foirceanta na tionóntachta a shonrú 
  * A lua go bhfuil an 24 uair an chloig iomlán den dáta foirceanta agat chun an réadmhaoin a fhágáil 
  * Dáta an fhógra féin a shonrú 
  * An chúis le foirceannadh a lua, má mhair an tionóntacht níos mó ná 6 mhí nó más tionóntacht téarma shocraithe í. (Ní gá é seo a chur san áireamh i gcás tionóntachtaí i gcóiríocht ar leith do mhic léinn.) 
  * Aon saincheist a lua maidir le bailíocht an fhógra nó is gá ceart an tiarna talún é a thabhairt a chur faoi bhráid an BTC laistigh de 90 lá tar éis an fógra a fháil. (Bíonn an t-amfhráma 90 lá seo i gceist murach go bhfuil a n-oibleagáidí á sárú ag an tionónta.) 

Caithfidh an tiarna talún sonraí breise a thabhairt i gcásanna áirithe agus, i
roinnt cásanna, dearbhú reachtúil. Cuireann an BTC fógraí samplacha foirceanta
ar fáil, ina dtugtar na sonraí a theastaíonn i ngach cás.

###  Má tá an réadmhaoin á díol

Má bheartaíonn an tiarna talún an réadmhaoin a dhíol laistigh de 9 mí tar éis
deireadh a chur le do thionóntacht, caithfear a lua san fhógra foirceanta, “Is
é an chúis atá leis an tionóntacht a fhoirceannadh ná go bhfuil sé i gceist ag
an tiarna talún an áit chónaithe a dhíol, agus breithniú iomlán a dhéanamh
air, laistigh de 9 mí tar éis deireadh a chur leis an tionóntacht”. Caithfidh
an tiarna talún iontráil isteach i gconradh díola laistigh de 9 mí tar éis an
dáta foirceanta. Ní mór dearbhú reachtúil a bheith san fhógra freisin ina
luaitear rún an tiarna talún an réadmhaoin a dhíol.

Má tá tionóntacht níos faide ná 6 mhí á foirceannadh ag an tiarna talún
bunaithe ar leasú 'Baile an Tirialaigh' (féach thuas) caithfear a lua sa
dearbhú reachtúil freisin:

  * Is ionann an luach margaidh nuair a bhíonn tionónta seilbhe san áit chónaithe agus breis agus 20% faoi bhun an luacha margaidh i gcás seilbh fholamh, agus 
  * Bheadh cosc a chur orthu ó dheireadh a chur leis an tionóntacht dochraideach go míchuí orthu nó go mbeadh sé ina chúis le cruatan iomarcach orthu 

Cuimsítear i bhfógra foirceanta samplach an BTC i ngeall go mbeartaítear díol
an t-eolas riachtanach agus dearbhú reachtúil samplach.

Má chuireann do thiarna talún deireadh le do thionóntacht mar gheall go bhfuil
an réadmhaoin á díol acu agus má chuirtear an réadmhaoin ar fáil arís ar cíos,
caithfidh an tiarna talún an réadmhaoin a thairiscint ar ais duit laistigh de
12 mhí tar éis éag do thréimhse fógra.

###  Má theastaíonn an réadmhaoin ón tiarna talún dá n-úsáid féin nó do dhuine
muinteartha den neasteaghlach

Má chuireann an tiarna talún deireadh le do thionóntacht mar gheall go
dteastaíonn an réadmhaoin uathu dá n-úsáid féin nó do dhuine muinteartha den
neasteaghlach, caithfear an t-eolas seo a leanas a thabhairt duit i scríbhinn,
anuas ar an bhfógra foirceanta:

  * Ainm an duine, an gaol atá aige/aici leis an tiarna talún agus cá fhad a bheidh sé/sí ina chónaí san áit chónaithe 
  * Dearbhú reachtúil ina luaitear go bhfuil an réadmhaoin de dhíth ar an tiarna talún dá n-úsáid féin nó do dhuine muinteartha den neasteaghlach 

Cuimsítear i bhfógra foirceanta samplach an BTC nuair a theastaíonn an
réadmhaoin ón tiarna talún an t-eolas riachtanach agus dearbhú reachtúil
samplach.

###  Má tá an réadmhaoin á hathchóiriú go substainteach ag an tiarna talún

Ní féidir deireadh a chur le tionóntacht ar an gcúis seo ach má tá na
hoibreacha a bheartaítear substainteach agus go mbeidh an réadmhaoin le fágáil
dá mbarr. Caithfidh siad cineál na n-oibreacha a lua i scríbhinn, anuas ar an
bhfógra foirceanta. Caithfidh siad an méid seo a leanas a lua:

  * Má theastaíonn cead pleanála 
  * Ainm an chonraitheora (más ann dó) 
  * Na dátaí ar a mbeifear le tabhairt faoi na hoibreacha a bheartaítear 
  * Fad beartaithe na n-oibreacha 

Caithfidh siad deimhniú a chur san áireamh freisin ó ghairmí cláraithe ina
luaitear:

  * Bheadh na hoibreacha ina riosca sláinte agus sábháilteachta do na háititheoirí 
  * Ba chóir an réadmhaoin a fhágáil agus na hoibreacha á gcur i gcrích 
  * An t-achar ama ar chóir an réadmhaoin a fhágáil dó chun na hoibreacha a chríochnú (caithfidh sé seo a bheith níos faide ná 3 seachtaine) 

Féach láithreán gréasáin an BTC chun teacht ar eolas breise chomh maith le
fógra foirceanta samplach go mbeartaítear athchóiriú a dhéanamh.

Caithfidh an tiarna talún an réadmhaoin a chur ar tairiscint ar ais don
bhuntionónta nuair a bhíonn na hoibreacha curtha i gcrích.

###  Más mian leis an tiarna talún úsáid na réadmhaoine a athrú

Más mian leis an tiarna talún úsáid na réadmhaoine a athrú, caithfidh an
tiarna talún ráiteas a chur san áireamh ina leagtar amach cineál an athraithe
i scríbhinn, leis an bhfógra foirceanta. Caithfear a dheimhniú san fhógra go
bhfuarthas aon chead pleanála a theastaíonn. Cuimsítear i bhfógra foirceanta
samplach an BTC i ngeall ar athrú úsáide an t-eolas riachtanach.

Má chuireann do thiarna talún deireadh le do thionóntacht mar gheall go bhfuil
úsáid na réadmhaoine á hathrú acu agus má chuirtear an réadmhaoin ar fáil
ansin ar cíos, caithfidh an tiarna talún an réadmhaoin a thairiscint ar ais
duit. Caithfear é seo a dhéanamh laistigh de 12 mhí tar éis éag thréimhse
fógra an tionónta.

###  Má bhíonn gearán agat faoin gcúis a thugann do thiarna talún duit le
deireadh a chur le do thionóntacht

Is féidir leat gearán a dhéanamh leis an BTC má chuireann do thiarna talún
deireadh le tionóntacht mar gheall go bhfuil an réadmhaoin á díol acu, má tá
úsáid na réadmhaoine á hathrú acu, má tá athchóiriú substainteach á dhéanamh
acu uirthi, nó mar gheall go dteastaíonn sí uathu dóibh féin nó do dhuine dá
neasteaghlach, agus:

  * Cuirtear an réadmhaoin ar fáil lena ligean arís agus ní chuireann siad tionóntacht ar tairiscint duit 
  * Níor thug siad faoin gcuspóir a luaitear san fhógra foirceanta 

Má sheasann an BTC le do ghearán, is féidir leis a ordú go n-íocann an tiarna
talún damáistí leat nó go ndéanann siad do thionóntacht a chur ar fáil arís,
nó an dá rud.

###  Fógraí samplacha foirceanta i gcásanna eile

Clúdaíonn fógraí samplacha an BTC roinnt cásanna eile, mar shampla, deireadh a
chur le tionóntacht, má tá deireadh á chur ag an tiarna talún le do
thionóntacht mar gheall ar riaráistí cíosa. Sa chás seo ní mór duit fógra
rabhaidh scríofa a bheith faighte agat ar a laghad 28 lá sula n-eisítear an
fógra foirceanta - féach ‘Tréimhsí fógra’ thíos.

Tá fógraí foirceanta samplacha ar fáil freisin má sháraítear freagrachtaí
tionónta agus i gcás iompar frithshóisialta. Tá fógra samplacha ar fáil
freisin nuair nach n-oireann an áit chónaithe a thuilleadh do riachtanais do
theaghlaigh. Sa chás seo, ní mór ráiteas sínithe agus dátaithe a bheith ag
gabháil leis an bhfógra ar líon na spásanna leapa sa réadmhaoin agus na
cúiseanna nach bhfuil sé oiriúnach a thuilleadh, ag féachaint do na spásanna
leapa agus do mhéid agus do chomhdhéanamh do theaghlaigh.

###  Mionearráidí i bhfógra foirceanta

Nuair a bhítear ag déileáil le díospóid faoi fhógra foirceanta, is féidir le
breithneoir (nó an Binse Tionóntachta) neamhaird a thabhairt ar mhionearráid
nó ar easnamh i bhfógra foirceanta. Is féidir leo é seo a dhéanamh chomh fada
agus nach ndéanann an earráid dochar don fhógra foirceanta agus bheadh an
fógra bailí ar bhealach eile. Tugtar ‘an riail faoi bhotún’ air seo agus
leagtar amach é seo in Alt 30 den Acht um Thionóntachtaí Cónaithe (Leasú),
2015

Is féidir ‘fógra leasúcháin’ a eisiúint a cheartaíonn an earráid leis an
bhfógra bunúil. Chun teacht ar eolas breise ar fhógraí leasúcháin, féach
láithreán gréasáin an BTC.

Is féidir níos mó a léamh ar láithreáin ghréasáin an Bhoird um Thionóntachtaí
Cónaithe (an BTC) agus Threshold.

##  Tréimhsí fógra

Tá toirmeasc díshealbhaithe i bhfeidhm ón 30 Deireadh Fómhair 2022 go dtí an
31 Márta. Ciallaíonn seo nach féidir thú a dhíshealbhú i rith an ama seo fiú
má eisíodh fógra bailí foirceanta duit. Chun teacht ar eolas breise faoin
toirmeasc díshealbhaithe, dátaí foirceanta a cuireadh siar agus faoi
eisceachtaí ar an toirmeasc, féach ‘Toirmeasc díshealbhaithe gheimhreadh
2022/2023’ thuas.

Braitheann fad an fhógra ar fhad do thionóntachta.

**Fad na tionóntachta** |  **Fógra nach mó don tiarna talún a thabhairt**  
---|---  
Níos lú ná 6 mhí  |  90 lá   
6 mhí nó níos faide, ach níos giorra ná 1 bhliain  |  152 lá   
1 bhliain nó níos faide, ach níos giorra ná 7 mbliana  |  180 Lá   
7 bliana nó níos faide, ach níos giorra ná 8 mbliana  |  196 lá   
Níos faide ná 8 mbliana  |  224 lá   
  
Tá na tréimhsí fógra seo i bhfeidhm ón 6 Iúil 2022, nuair a tugadh athruithe
isteach faoin Acht um Rialáil Soláthraithe Oibreacha Tógála agus Forálacha
Ilghnéitheacha, 2022.

###  Eisceachtaí ar thréimhsí fógra riachtanacha

####  Gan cloí le d’oibleagáidí tionónta

Mura bhfuil tú ag cloí le d’oibleagáidí, caithfidh do thiarna talún fógra
rabhaidh a sheoladh chugat sular féidir leo a fógra foirceanta a eisiúint.
Caithfear cuntas a thabhairt san fhógra rabhaidh ar cén oibleagáidí a sáraíodh
agus méid réasúnta ama a thabhairt duit an tsaincheist a chur ina ceart. Ní gá
an fógra rabhaidh seo a chóipeáil agus a sholáthar don BTC. Mura réitíonn tú
an tsaincheist, ní gá don tiarna talún ach fógra foirceanta 28 lá a thabhairt
duit. Baineann seo le gach tionóntacht, gan aird ar fhad na tionóntachta.

Má bhíonn iompar thar a bheith frithshóisialta ar bun agat nó má bhagraíonn sé
ar chreatlach na réadmhaoine, ní gá don tiarna talún ach fógra 7 lá a
thabhairt duit agus ní gá dóibh fógra rabhaidh a thabhairt duit. Leagtar amach
in Alt 17 (1) (a) agus (b) d’Acht 2004 an saghas iompar an-fhrithshóisialta ar
féidir fógra 7 lá a cheadú dó.

####  Riaráistí cíosa

De ghnáth, murar íoc tú do chíos, caithfidh do thiarna talún fógra rabhaidh
faoi riaráistí cíosa a sheoladh chugat sular féidir leo fógra foirceanta a
eisiúint. Caithfidh an fógra rabhaidh faoi riaráistí cíosa méid an chíosa atá
le híoc agat a lua agus 28 lá a thabhairt duit chun é a íoc Caithfidh an
tiarna talún cóip den fhógra rabhaidh faoi riaráistí cíosa a sheoladh chuig an
BTC. Tosaíonn na 28 lá a thugtar duit chun na riaráistí cíosa a íoc ar an dáta
a fhaigheann tú féin agus an BTC an fógra rabhaidh. Mura seolann an tiarna
talún an fógra rabhaidh chugat agus chuig an BTC, ní bheidh fógra foirceanta
bailí.

Mura n-íocann tú na riaráistí cíosa sna 28 lá, is féidir le do thiarna talún
fógra 28 lá foirceanta a thabhairt duit ansin. Ní mór don tiarna talún an
fógra foirceanta a sheoladh chuig an BTC ar an lá céanna a sheoltar chugat é.
Mura ndéantar seo, beidh an fógra foirceanta neamhbhailí.

Leagtar amach an próiseas chun deireadh a chur le tionóntacht mar gheall ar
riaráistí cíosa in Alt 12 den Acht um Thionóntachtaí Cónaithe agus Luacháil,
2020.

Cuireann an BTC eolas ar fáil faoin bpróiseas seo riaráistí cíosa anuas ar
fhógraí rabhaidh samplacha faoi riaráistí cíosa.

####  An féidir le tiarna talún agus tionónta aontú le tréimhse fógra níos
giorra?

Is féidir leat féin agus do thiarna talún aontú le tréimhse fógra níos giorra
ná na tréimhsí íosta a leagtar amach thuas, ach ní féidir leat amhlaidh a
dhéanamh ach nuair a dhéanann an tiarna talún an cinneadh deireadh a chur leis
an tionóntacht. Tá sé neamhdhleathach tréimhse fógra níos giorra a aontú ag
tús na tionóntachta.

Is féidir le tiarnaí talún agus tionóntaí tréimhse fógra níos faide a aontú
freisin, ach is é 70 lá an t-uasmhéid nuair a mhair an tionóntacht níos lú ná
6 mhí.

##  Díshealbhú neamhdhleathach

Tarlaíonn díshealbhú mídhleathach (nó foirceannadh neamhdhleathach) má stopann
do thiarna talún tú teacht a bheith agat ar do réadmhaoin ar cíos nó má
bhaineann sé/sí do chuid giuirléidí amach cibé acu ar seirbheáladh nó nár
seirbheáladh fógra foirceanta bailí.

Má ghlasálann do thiarna talún thú amach nó má dhíshealbhaíonn sé/sí thú go
fisiciúil, d'fhéadfá a bheith in ann iarratas a dhéanamh ar urghaire le
hiallach a chur orthu thú a ligean ar ais isteach sa réadmhaoin nó is féidir
leat iarratas a dhéanamh chuig an BTC chun é sin a dhéanamh ar do shon.

Má mhúchann do thiarna talún uisce, gás nó leictreachas, b'fhéidir go mbeifeá
in ann dul i mbun caingean dlí chun an soláthar a chur ar fáil arís. I
gceachtar cás, ba cheart duit comhairle agus cúnamh dlí a fháil sula leanann
tú ar aghaidh. Ní féidir le do thiarna talún do chuid sealúchas a bhaint as
d’áit chónaithe fad atá do thionóntacht i bhfeidhm go fóill (ach níl aon
oibleagáid dhlíthiúil ar thiarna talún do chuid giuirléidí a stóráil ná aire a
thabhairt dóibh tar éis gur cuireadh deireadh le tionóntacht).

Má do thiarna talún chun díospóid a chur faoi bhráid an BTC, ba cheart duit
comhairle a fháil faoi do chás ó Threshold nó ó aturnae. Oibríonn Ionaid
Comhairle Dlí Saor in Aisce (ICDSanna) líonra de chlinicí comhairle dlí ar fud
na hÉireann. Tá na clinicí seo faoi rún, saor in aisce agus ar oscailt do
chách. Déan teagmháil leis an Ionad um Fhaisnéis do Shaoránaigh is gaire duit
chun teacht ar fhaisnéis ar sheirbhísí ICDSA i do cheantar. Cuireann ICDS líne
eolais agus atreoraithe ar fáil freisin i rith uaireanta oifige chun teacht ar
eolas bunúsach faoin dlí.

##  Cá háit a ndéanfaidh mé iarratas

###  None

21 Bóthar na gCloch  
Baile Átha Cliath 7  
Éire

**Uaireanta Oscailte:** Luan-Aoine 9.30 rn - 5 in

**Teil:** 1800 454 454

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ advice@threshold.ie ](mailto:advice@threshold.ie)

###

Clinic For-rochtana  
Oifig an Chomhairle Contae  
Bóthar an Gharráin  
Baile Bhlainséir  
Contae Átha Cliath

**Uaireanta Oscailte:** Dé Máirt 2 rn - 5 in

**Teil:** (01) 635 3651

###  Threshold

22 Meall Theas  
Corcaigh  
Éire

**Uaireanta Oscailte:** Luan go hAoine: 9 rn go 1 in agus 2 in go 5 in

**Teil:** (021) 427 8848

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ advicecork@threshold.ie ](mailto:advicecork@threshold.ie)

###  Threshold

5 Cnoc na Radharc  
Gaillimh  
Éire  
H91 HC1H

**Uaireanta Oscailte:** Luan-Aoine 9.30 rn - 5 in

**Teil:** (091) 563 080

**Láithreán Gréasáin:** [ http://www.threshold.ie ](http://www.threshold.ie)

**R-phost:** [ advicegalway@threshold.ie ](mailto:advicegalway@threshold.ie)

###  An Bord um Thionóntachtaí Cónaithe

Bosca PO 47  
Cloich na Coillte,  
Contae Chorcaí  
Éire

**Uaireanta Oscailte:** 9rn go 5in

**Teil:** 0818 303 037 or 01 702 8100

**Facs:** 0818 303 039

**Láithreán Gréasáin:** [ http://www.rtb.ie/ ](http://www.rtb.ie/)

_**Dáta an Leasaithe Deireanaigh:** 15 Samhain 2022 _

[
](https://facebook.com/sharer/sharer.php?u=https://www.citizensinformation.ie/ga/housing/renting-
a-home/tenants-rights-and-responsibilities/if-your-landlord-wants-you-to-
leave/?utm_source=sharebutton_facebook) [
](https://twitter.com/intent/tweet/?text=M%C3%A1%20theasta%C3%ADonn%20%C3%B3%20do%20thiarna%20tal%C3%BAn%20go%20bhf%C3%A1gfadh%20t%C3%BA&url=https://www.citizensinformation.ie/ga/housing/renting-
a-home/tenants-rights-and-responsibilities/if-your-landlord-wants-you-to-
leave/?utm_source=sharebutton_twitter) [
](whatsapp://send?text=https://www.citizensinformation.ie/ga/housing/renting-
a-home/tenants-rights-and-responsibilities/if-your-landlord-wants-you-to-
leave/?utm_source=sharebutton_whatsapp) [
](mailto:?subject=M%C3%A1%20theasta%C3%ADonn%20%C3%B3%20do%20thiarna%20tal%C3%BAn%20go%20bhf%C3%A1gfadh%20t%C3%BA&body=https://www.citizensinformation.ie/ga/housing/renting-
a-home/tenants-rights-and-responsibilities/if-your-landlord-wants-you-to-
leave/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Socrú ina bhfuil cónaí ort agus ar do thiarna talún sa chóiríocht chéanna_ ](/ga/housing/renting-a-home/tenants-rights-and-responsibilities/sharing-accommodation-with-your-landlord/)

Míníonn an doiciméad seo staid an tionónta atá ina chónaí i dteach an tiarna
talún. Tá rialacha áirithe ann más árasán féinchumsitheach atá i gcéist. Níl
na cearta céanna ag tioonónta a thógann seomra sa teach ar cíos.

  * [ _Do chearta má cheannaigh tú ar líne ar an 28 Samhain 2022 nó roimhe sin_ ](/ga/consumer/products-and-services-bought-before-november-2022/your-rights-if-you-bought-online-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin ar líne ar an 28 Samhain 2022 nó roimhe.

  * [ _Do chearta má cheannaigh tú i siopa ar an 28 Samhain 2022 nó roimhe_ ](/ga/consumer/products-and-services-bought-before-november-2022/your-rights-if-you-bought-in-a-shop-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin i siopa ar an 28 Samhain 2022 nó roimhe.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

##  Aimsigh eolas ar...

* * *

  * [ Sláinte ](/ga/health/)
  * [ Leas Sóisialach ](/ga/social-welfare/)
  * [ Fostaíocht ](/ga/employment/)
  * [ Airgead agus Cáin ](/ga/money-and-tax/)
  * [ Ag bogadh tíre ](/ga/moving-country/)
  * [ Ag filleadh ar Éirinn ](/ga/returning-to-ireland/)
  * [ Tithíocht ](/ga/housing/)
  * [ Oideachas agus Oiliúint ](/ga/education/)

  * [ Taisteal agus Áineas ](/ga/travel-and-recreation/)
  * [ Comhshaol ](/ga/environment/)
  * [ Tomhaltóirí ](/ga/consumer/)
  * [ Rialtas in Éirinn ](/ga/government-in-ireland/)
  * [ Bás agus Méala ](/ga/death/)
  * [ Teaghlach agus Caidrimh ](/ga/birth-family-relationships/)
  * [ Dlí ](/ga/justice/)

##  [ Faoi ](/about)

* * *

  * [ Maidir le Faisnéis do Shaoránaigh ](/ga/about/about-citizens-information/)
  * [ Ráiteas Inrochtaineachta agus Inúsáidteachta ](/ga/about/accessibility/)
  * [ Téigh i dteagmháil linn ](/ga/about/contact-us/)
  * [ Fógra fianán ](/ga/about/cookies/)
  * [ Séanadh ](/ga/about/disclaimer/)
  * [ Ráiteas príobháideachais ](/ga/about/privacy/)
  * [ Faisnéis Earnála Poiblí a Athúsáid ](/ga/about/reuse-psi/)
  * [ Déan obair dheonach le Faisnéis do Shaoránaigh ](/ga/about/volunteer-with-citizens-information/)
  * [ CIS complaints policy ](/ga/about/cis-complaints-policy/)
  * [ About Citizens Information ](/ga/about/about-citizens-information-1/)
  * [ About Citizens Information ](/ga/about/about-citizens-information-2/)
  * [ About Citizens Information ](/ga/about/temp/)
  * [ Guide to accessibility tools ](/ga/about/guide-to-accessibility-tools/)

* * *

  * [ Cuir glao ar CIPS 0818 07 4000 ](tel:0818074000)
  * [ Tabhair cuairt ar d’Ionad Faisnéise do Shaoránaigh áitiúil ](http://centres.citizensinformation.ie/)
  * [ Féach ar ár bhfoilseacháin ](http://www.citizensinformationboard.ie/en/publications/)

  * [ An tSeirbhís Buiséadaithe agus Comhairle Airgid ](https://www.mabs.ie)
  * [ An tSeirbhís Abhcóideachta Náisiúnta ](http://www.citizensinformationboard.ie/en/services/advocacy/)
  * [ Seirbhís Ateangaireachta na Teanga Comharthaíochta ](http://slis.ie/)

[ ![Citizens Information Board logo](/static/images/CIB_Logo_white_ga.png)
](http://www.citizensinformationboard.ie)

* * *

[ ](https://twitter.com/citizensinfo) [
](https://instagram.com/citizensinformation) [
](https://www.facebook.com/citizensinformation) [
](https://vimeo.com/citizensinfo) [
](https://ie.linkedin.com/company/citizens-information-board)

##  Eagraigh fianán

Do rogha fianán

![](https://stats.ciboard.ie/matomo.php?idsite=4&rec=1)

