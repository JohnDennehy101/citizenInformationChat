English  | **Gaeilge**

**Anseo atá tú:** [ Baile ](/ga/) > [ Rialtas in Éirinn ](/ga/government-in-
ireland/) > [ Rialtas Eorpach ](/ga/government-in-ireland/european-
government/) > [ Dlí an AE ](/ga/government-in-ireland/european-government/eu-
law/) > Dlí an AE

#  Dlí an AE

  * Reamhrá 
  * Eolas ar chearta an AE 
  * Gearáin faoi chomhlachtaí stáit Éireannacha 
  * Gearáin faoi ghnólachtaí 
  * Cosaint sonraí 
  * Gearáin faoi chomhlachtaí AE 
  * Teagmhálaithe 

##  Reamhrá

Tá cearta ag saoránaigh an AE a leagtar amach sna conarthaí AE agus Cairt um
Chearta Bunúsacha an AE.

Cuirtear eolas ar fáil ar an leathanach seo faoi eagraíochtaí ar féidir leat
teagmháil a dhéanamh leo le heolas a fháil nó le gearán a dhéanamh leo má
cheapann tú nár seasadh le do chearta AE.

Liostaítear na sonraí teagmhála do na hinstitiúidí a liostaítear thíos sa mhír
‘Teagmhálaithe’.

##  Eolas ar chearta an AE

###  Europe Direct

Má bhíonn cheisteanna agat faoi do chearta mar shaoránach an Aontais Eorpaigh
(an AE), cuireann Europe Direct seirbhís saor in aisce ghutháin agus
ríomhphoist ar fáil a ghníomhaíonn mar chéad pointe teagmhála. Cuireann sé
eolas ar fáil ar go leor ábhair AE agus is féidir leis úsáideoirí a atreorú
chuig an bhfoinse comhairle is fearr ar leibhéal AE, náisiúnta, réigiúnach
agus áitiúil.

Cuirtear seirbhísí Europe Direct in Éirinn ar fáil trí Leabharlanna Éireann.

###  An Eoraip Agatsa – Comhairle

Foireann saineolaithe neamhspleácha dlí é an Eoraip Agatsa – Comhairle a
chuireann comhairle saor in aisce ar fáil ar do chearta san AE. Is féidir leis
dlí an AE a shoiléiriú i do chás agus a mhíniú conas is féidir leat do chearta
AE a fheidhmiú. Is féidir leat do cheist a sheoladh ar aghaidh trí fhoirm
ghréasáin.

Is féidir leat coinne a dhéanamh freisin do chomhairliúchán le Comhairleoir
Dlí de chuid an Eoraip Agatsa - Comhairle trí Ionadaíocht an Choimisiúin
Eorpaigh in Éirinn.

##  Gearáin faoi chomhlachtaí stáit Éireannacha

###  An Coimisiún Eorpach

Má cheapann tú gur sháraigh na húdaráis Éireannacha dlí an AE, is féidir leat
gearán foirmiúil a dhéanamh leis an gCoimisiún Eorpach. Déanfaidh an Coimisiún
imscrúdú ar do ghearán agus má sheastar le do ghearán, is féidir leis iarraidh
ar an Rialtas a chinntiú go léirítear meas ar do chearta nó is féidir leis an
Rialtas a thabhairt chuig Cúirt Bhreithiúnais an Aontais Eorpaigh.

###  SOLVIT

Seirbhís saor in aisce é SOLVIT ar féidir léi cabhrú le saoránaigh agus
gnólachtaí an AE a bhfuil bacainní roimh aithint a gceart AE ag údaráis
phoiblí i dtír eile san AE.

Oibríonn SOLVIT mar chuid de Rialtas náisiúnta gach ballstáit, agus tá líonra
ionaid SOLVIT ann ar fud an AE, dá bharr.

##  Gearáin faoi ghnólachtaí

###  Eagraíochtaí cosanta tomhaltóirí

I ndlí an AE a bhronntar go leor de do chearta ort mar thomhaltóir in Éirinn.
Neartaíonn comhlachtaí cosanta tomhaltóirí na cearta seo in Éirinn.

Má tá gearán tomhaltóra agat faoi chuideachta atá bunaithe i dtír eile an AE,
is féidir leat teagmháil a dhéanamh leis an Lárionad Eorpach do Thomhaltóirí.

###  Seirbhísí airgeadais

Líonra eagraíochtaí náisiúnta é FIN-NET atá freagrach as gearáin tomhaltóirí a
réiteach i limistéar seirbhísí airgeadais lasmuigh den chúirt.

Is é eagraíocht bhaill Fin-Net an tOmbudsman Seirbhísí Airgeadais agus
Pinsean.

##  Cosaint sonraí

Cosnaítear do shonraí faoin Rialachán Ginearálta um Chosaint Sonraí (an RGCS).
Is féidir leat teacht ar na sonraí pearsanta a choimeádann gnólachtaí,
eagraíochtaí agus comhlachtaí stáit fút. Leagtar amach sa dlí conas a dhéantar
do shonraí pearsanta a stóráil agus a chosaint.

Má bhíonn gearán agat faoi conas a dhéantar do shonraí pearsanta a stóráil nó
a phróiseáil, ba cheart duit teagmháil a dhéanamh leis an gCoimisiún Cosanta
Sonraí.

Tá an Maoirseoir Eorpach ar Chosaint Sonraí (an EDPS) freagrach as
monatóireacht a dhéanamh ar phróiseáil sonraí pearsanta ag institiúidí agus
comhlachtaí AE. Mura bhfuil tú sásta le conas a rinne institiúid nó comhlacht
AE do shonraí a stóráil nó a phróiseáil, is féidir leat gearán a dhéanamh leis
an EDPS.

##  Gearáin faoi chomhlachtaí AE

###  Cód Dea-Iompraíochta riaracháin faoi chomhair fhoireann an Choimisiúin
Eorpaigh agus iad ag plé leis an bpobal

Tá Cód Dea-Iompraíochta Riaracháin ag an gCoimisiún dá gcaidreamh leis an
bpobal. Tá sé ina cheangal dlí ar an gCoimisiún mar institiúid agus ar bhaill
foirne aonair an Choimisiúin. Má bhraitheann tú gur theip ar an gCoimisiún an
cód seo a chomhlíonadh, is féidir leat gearán a chur faoi bhráid an
Choimisiúin go leictreonach nó sa phost.

###  An tOmbudsman Eorpach

Scrúdaíonn an tOmbudsman Eorpach gearáin faoi dhrochriarachán (mar shampla,
moill neamhriachtanach) i measc institiúidí AE.

###  Coiste Achainíocha Parlaiminte na hEorpa

Tá Coiste Achainíocha ag Parlaimint na hEorpa, a éisteann le gearáin a
dhéanann saoránaigh faoi cheisteanna a bhaineann leis an AE. Níl sé de
chumhacht aige a chinntí a chur i bhfeidhm ach is féidir leis tionchar a
imirt. Is féidir achainí a scríobh nó a sheoladh ar aghaidh ar líne.

###  Cúirt Bhreithiúnais an Aontais Eorpaigh

Is í Cúirt Bhreithiúnais an Aontais Eorpaigh cúirt an AE a n-atreoraítear
saincheisteanna dlí an AE chuici. Tá cearta teoranta ag daoine aonair i leith
teacht díreach ar an gcúirt.

##  Teagmhálaithe

Féadfaidh tú tuilleadh faoin AE agus faoin gcaoi a bhfeidhmíonn sé a léamh
inár ndoiciméid:

###  Europe Direct

**Teil:** +800 678 91011

**Láithreán Gréasáin:** [ http://ec.europa.eu/europedirect/index_en.htm
](http://ec.europa.eu/europedirect/index_en.htm)

**Téigh i dteagmháil linn:** [ http://europa.eu/contact/write-to-
us/index_en.htm ](http://europa.eu/contact/write-to-us/index_en.htm)

###  Oifig an Choimisiúin Eorpaigh in Éirinn

Teach An Eoraip  
12-14 Sráid an Mhóta Íochtarach  
Baile Átha Cliath 2  
D02 W710  
Éire

**Teil:** 01 634 1111

**Facs:** 01 634 1112

**Láithreán Gréasáin:** [ https://ireland.representation.ec.europa.eu/index_en
](https://ireland.representation.ec.europa.eu/index_en)

**R-phost:** [ eu-ie-info-request@ec.europa.eu ](mailto:eu-ie-info-
request@ec.europa.eu)

###  An Coimisiún Eorpach

**Láithreán Gréasáin:** [ https://ec.europa.eu/info/index_en
](https://ec.europa.eu/info/index_en)

###  Fear an Phobail Eorpaigh

1 Avenue de Président Robert Schuman  
BP 403  
F-67001 Strasbourg Cedex  
France  

**Teil:** +33 3 88172313

**Facs:** +33 3 88179062

**Láithreán Gréasáin:** [ http://www.ombudsman.europa.eu
](http://www.ombudsman.europa.eu)

**Téigh i dteagmháil linn:** [
http://www.ombudsman.europa.eu/shortcuts/contacts.faces
](http://www.ombudsman.europa.eu/shortcuts/contacts.faces)

###  An Maoirseoir Eorpach ar Chosaint Sonraí

**Teil:** +32 2 283 1900

**Láithreán Gréasáin:** [ https://edps.europa.eu/_en
](https://edps.europa.eu/_en)

**R-phost:** [ edps@edps.europa.eu ](mailto:edps@edps.europa.eu)

###  Coiste Achainíocha Phairlimint na hEorpa

Cathaoirleach an Choiste Achainíocha  
Rue Wiertz  
B-1047 Brussels  
Belgium

**Láithreán Gréasáin:** [
http://www.europarl.europa.eu/committees/en/peti/home.html
](http://www.europarl.europa.eu/committees/en/peti/home.html)

**R-phost:** [ peti-secretariat@ep.europa.eu ](mailto:peti-
secretariat@ep.europa.eu)

###  Cúirt Chothromaíocht na hEorpa

Boulevard Konrad Adenauer  
2925 Luxembourg

**Teil:** +352 4303 1

**Facs:** +352 4303 2600

**Láithreán Gréasáin:** [ http://curia.europa.eu/ ](http://curia.europa.eu/)

**Téigh i dteagmháil linn:** [ http://curia.europa.eu/jcms/jcms/T5_5133/
](http://curia.europa.eu/jcms/jcms/T5_5133/)

###  Cúirt Chearta Daonna na hEorpa

Comhairle na hEorpa  
F-67075 Strasbourg-Cedex  
France

**Teil:** +33 3 8841 2018

**Facs:** +33 3 8841 2730

**Láithreán Gréasáin:** [ http://www.echr.coe.int/ ](http://www.echr.coe.int/)

###  ECC Éire

Teach Bloom  
Sráid an Iarnróid  
Baile Átha Cliath 1  
D01 C576

**Láithreán Gréasáin:** [ http://www.eccireland.ie/
](http://www.eccireland.ie/)

###  Aonad Mhargadh Inmheánach

An Roinn Gnó, Fiontar agus Nuálaíochta

Sráid Chill Dara  
Baile Átha Cliath 2  
Éire

**Teil:** +353 1 631 2121

**Láithreán Gréasáin:** [ https://dbei.gov.ie/en/What-We-Do/EU-Internal-
Market/ ](https://dbei.gov.ie/en/What-We-Do/EU-Internal-Market/)

_**Dáta an Leasaithe Deireanaigh:** 29 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/government-
in-ireland/european-government/eu-law/breach-of-your-eu-
rights/?utm_source=sharebutton_facebook) [
](https://twitter.com/intent/tweet/?text=Dl%C3%AD%20an%20AE&url=https://www.citizensinformation.ie/ga/government-
in-ireland/european-government/eu-law/breach-of-your-eu-
rights/?utm_source=sharebutton_twitter) [
](whatsapp://send?text=https://www.citizensinformation.ie/ga/government-in-
ireland/european-government/eu-law/breach-of-your-eu-
rights/?utm_source=sharebutton_whatsapp) [
](mailto:?subject=Dl%C3%AD%20an%20AE&body=https://www.citizensinformation.ie/ga/government-
in-ireland/european-government/eu-law/breach-of-your-eu-
rights/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Do chearta mar íospartach na coireachta_ ](/ga/justice/victims-of-crime/your-rights-as-a-victim-of-crime/)

Outlines the main rights of a person who has been the victim of a crime.

  * [ _Do chearta má cheannaigh tú ar líne ar an 28 Samhain 2022 nó roimhe sin_ ](/ga/consumer/products-and-services-bought-before-november-2022/your-rights-if-you-bought-online-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin ar líne ar an 28 Samhain 2022 nó roimhe.

  * [ _Do chearta má cheannaigh tú i siopa ar an 28 Samhain 2022 nó roimhe_ ](/ga/consumer/products-and-services-bought-before-november-2022/your-rights-if-you-bought-in-a-shop-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin i siopa ar an 28 Samhain 2022 nó roimhe.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

