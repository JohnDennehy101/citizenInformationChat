English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Sláinte intinne
](/ga/health/health-services/mental-health/) > Coimisiún Meabhair-Shláinte

#  Coimisiún Meabhair-Shláinte

  * Réamhrá 
  * Binsí meabhair-shláinte 
  * Cá háit a ndéanfaidh mé iarratas 

##  Réamhrá

Is comhlacht neamhspleách é an Coimisiún Meabhair-Shláinte a bunaíodh faoin [
Acht Meabhair-Shlláinte 2001 ](/ga/health/health-services/mental-
health/mental-health-act-2001/) . Is é príomh chuspóir an Choimisiúin ná
caighdeáin arda agus deá-chleachtas seirbhísí sláinte mheabhrach á gcur ar
fáil a chur chun cinn gus a chothabháil agus chun leas na ndaoine atá faoi
choinneáil in aonaid shíciatracha ceadaithe, a chosaint.

###  Feidhmeanna

Tá roinnt freagrachtaí ag an gCoimisiún faoin Acht lena n-áirítear:

  * Daoine a cheapadh chuig binsí meabhair-shláinte chun athbhreithniú a dhéanamh ar choinneáil othar neamhdheonacha agus chun ionadaí dlí a cheapadh i leith gach othair 
  * Clár de na hIonaid Síciatracha Cheadaithe a bhunú agus a chothabháil ar saoráidí d’othair chónaithe iad a sholáthraíonn cúram agus cóireáil do dhaoine a bhfuil meabhairghalar nó neamhord meabhrach ag dul dóibh 
  * Rialacha a dhéanamh a rialáil ar úsáid cóireálacha agus idirghábhacha ar leith mar ECT (teiripe leictri-thritheamhach), leithlis agus srianadh meicniúil. 
  * Cód cleachtais a fhorbairt do dhaoine atá ag obair sna seirbhísí meabhair-shláinte agus cur ar a gcumas cúram agus cóireáil ar ardchaighdeán a chur ar fáil d’úsáideoirí seirbhísí 
  * [ Cigire na Seirbhísí Meabhair-Shláinte ](/ga/health/health-services/mental-health/inspector-of-mental-health-services/) a cheapadh a dhéanann cigireacht ar ionaid síciatracha cheadaithe gach bliain. 

###  Baill

Tá [ 13 ball ar an gCoimisiún
](https://www.mhcirl.ie/About_Us/Commission_Members/member_commission/) . De
réir forálacha an Acht Meabhair-Shláinte 2001, áiritear i measc na mball seo:

  * Dlíodóir 
  * Trí chleachtóir cláraithe ina n-áiritear beirt mar shíciatraíthe comhairleacha 
  * Oibrí soisialta 
  * Síceolaí 
  * Fostaí on bhFeidhmeannacht na Seirbhíse Sláinte 
  * Ionadaí ón bpobal i gcoitinne agus 
  * Trí ionadaí ó chomhlachtaí deonacha (caithfidh beirt acu ar a laghad meabhairghalar a bheith orthu nó go raibh meabhairghalar ag dul dóibh). 

Féadfaidh tú an [ treoir chuig an gCoimisiún Meabhair-Shláinte (pdf)
](http://www.mhcirl.ie/File/Guide_MHC.pdf) a léamh.

##  Binsí meabhair-shláinte

Ceapfaidh an Coimisiún Meabhair-Shláinte binsí meabhair-shláinte chun
athbhreithniú uathoibreach a dhéanamh ar gach cinneadh chun othair a
choinneáil go neamhdheonach nó chun síneadh ama a chuir leis an gcoinneáil
faoi fhorálacha an Acht Meabhair-Shláinte 2001.

Nuair a gheobhaidh an Coimisiún Meabhair-Shláinte cóip de ordú iontrála nó
athnuachana, caithfidh sé:

  * An cás a chuir faoi bhráid an bhinse meabhair-shláinte 
  * Ionadaí dlíthiúil a shannadh chun feidhmiú ar son an othair, muna mbíonn ceann fostaithe ag an othar go pearsanta 
  * Stiúradh a thabhairt i scríbhinn do bhall den phainéal síciatraithe comhairleacha an t-othar a scrúdú; agallamh a chur ar an síciatrach comhairleach a bhí freagrach as cóireáil agus cúram an othair; agus athbhreithniú a dhéanamh ar thaifead an othair chun go mbeadh siad in ann cinneadh a dhéanamh, ar mhaithe leis an othar, féachaint an bhfuil an t-othar ag fulaingt ó neamhórd meabhrach. Caithfidh an tuairisc a bheith curtha i láthair ag an síciatrach comhairleach don bhinse agus do ionadaithe dlíthiúla an othair, taobh istigh de 14 lá. 

Caithfidh an binse meabhair-shláinte coinneáil an othair a athbhreithniú agus
cinneadh a dhéanamh taobh istigh de 21 lá ó dhéanamh an ordú. Má tá an binse
sásta go bhfuil an t-othar ag fulaingt ó neamhórd meabhrach agus gur leanadh
na nósanna imeachta ceart (nó, mar a bhfuil, nach athraíonn an teipeadh
substaint an ordaithe agus nach mbíonn aon éagóir ag baint leis), dearbhaíonn
sé an t-ordú. Muna bhfuil sé sásta déanann sé cúlghairim ar an ordú agus
ordaíonn sé an t-othar a scaoileadh abhaile.

Chun go mbeadh sé in ann na feidhmeanna seo a dhéanamh, tá na cumhachtaí
céanna ag an mbinse agus atá ag an gcúirt, ina n-áiritear an chumhacht a
éilíonn go bhfreastalaíonn na daoine cuí agus go gcuirfear cáipéisí ar fáil.
Tá oibligeáid ar an mbinse, ár ndóigh, ómós a bheith acu do ghnáth éilimh
cearta nádúrtha, m.sh., caithfidh sé a chinntiú go mbeidh cóipeanna dena
tuairiscí atá faoi chaibidil ag an mbinse, le fáil ag an othar.

Caithfidh an binse a chinneadh a chuir in iúl i scríbhinn, chuig:

  * An Coimisiún Meabhair-Shláinte 
  * An síciatraí atá freagrach as cúram agus cóireáil an othair 
  * An t-othar agus a c(h)uid ionadaithe dlíthiúla 
  * Aon duine eile a cheapann an binse gur chóir fógra a fháil 

Caithfidh dlídóir a bheith mar chathaoirleach an binse meabhair-shláinte ,
agus caithfidh go mbeidh síciatraí comhairleach agus duine nach dlídóir ná
dochtúr é páirteach ann chomh maith. Ní féidir le baill an Choimisiúin
freastal a dhéanamh ar an mbinse.

Ceann eile de fheidhmeanna na mbinsí, faoi stiúir An Choimisiún Meabhair-
Shláinte, ná breithniú a dhéanamh ar aon éileamh ó shíciatraí comhairleach
chun údarás a fháil le haghaidh sícemháinliacht a dhéanamh ar othar, nuair a
thugann an t-othar a t(h)oil i scríbhinn i gcomhair an cinéal seo cóireála. Má
tá an binse sásta go bhfuil an mháinliacht seo ar mhaithe le leas an duine,
tabharfaidh sé údarás do leithid de mháinliacht, nó mura bhfuil sé sásta
diúltóidh sé dó.

##  Cá háit a ndéanfaidh mé iarratas

###  Coimisiún Sláinte Mheabhrach

Bóthar Waterloo  
Baile Átha Cliath 4  
Éire

**Teil:** +353 (0)1 636 2400

**Facs:** +353 (0)1 636 2440

**Láithreán Gréasáin:** [ https://www.mhcirl.ie/ ](https://www.mhcirl.ie/)

**R-phost:** [ info@mhcirl.ie ](mailto:info@mhcirl.ie)

_**Dáta an Leasaithe Deireanaigh:** 10 Nollaig 2019 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/mental-health/mental-health-
commission/?utm_source=sharebutton_facebook) [
](https://twitter.com/intent/tweet/?text=Coimisi%C3%BAn%20Meabhair-
Shl%C3%A1inte&url=https://www.citizensinformation.ie/ga/health/health-
services/mental-health/mental-health-
commission/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/mental-health/mental-health-
commission/?utm_source=sharebutton_whatsapp) [
](mailto:?subject=Coimisi%C3%BAn%20Meabhair-
Shl%C3%A1inte&body=https://www.citizensinformation.ie/ga/health/health-
services/mental-health/mental-health-commission/?utm_source=sharebutton_email)
[ ](javascript:void\(0\))

###  Ábhar Gaolmhar

  * [ _An tAcht Meabhair-Shláinte 2001_ ](/ga/health/health-services/mental-health/mental-health-act-2001/)

Thug an tAcht Meabhair-Shláinte 2001 isteach athruithe tábhachtach ar rialacha
faoi ligean isteach chuig ospidéil shíciatracha, ar mhonatóireacht agus
rialacháin ospidéil agus cearta dlíthiúla othar.

  * [ _Cigirí na Seirbhísí Meabhair-Shláinte_ ](/ga/health/health-services/mental-health/inspector-of-mental-health-services/)

Cur síos atá sa cháipéis seo faoi Chigire na Seirbhísí Meabhair- Shláinte a
cheaptar faoin Acht Meabhair-Shláinte 2001.

  * [ _Seirbhísí meabhairshláinte_ ](/ga/health/health-services/mental-health/mental-health-services/)

Déanann an cháipéis seo cur síos ar na seirbhísí sláinte in Éirinn atá ar fáil
do dhaoine atá ag fulaingt meabhairghalair.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

