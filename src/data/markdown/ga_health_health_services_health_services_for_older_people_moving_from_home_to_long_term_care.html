English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Seirbhísí
sláinte ](/ga/health/health-services/) > [ Seirbhísí sláinte do sheanóirí
](/ga/health/health-services/health-services-for-older-people/) > Ag bogadh ón
mbaile go cúram fadtéarmach

#  Ag bogadh ón mbaile go cúram fadtéarmach

  * Réamhrá 

##  Réamhrá

De ghnáth éiríonn an cheist maidir le bogadh ón mbaile chuig cúram institiúide
fadtéarmach nuair a bhíonn daoine níos sine. Bíonn sé ina fhadhb freisin do
líon beag de dhaoine óga nach féidir leanúint ar aghaidh le maireachtáil sa
bhaile mar gheall ar theacht míchumais nó dul chun donais galair ainsealaigh.

Tá formhór na ndaoine aosta in Éirinn in ann maireachtáil ina mbailte féin le
tacaíocht óna dteaghlaigh, a gcomharsana agus na seirbhísí sláinte agus cúram
pobail. Gach bliain, áfach, faigheann roinnt daoine amach nach bhfuil siad in
ann leanúint ar aghaidh ag maireachtáil sa bhaile agus go dteastaíonn uathu
bogadh chuig cúram fadtéarmach.

Tugaimid breac-chuntas anseo ar fhaisnéis a bheadh ina cuidiú leat leanúint ar
aghaidh ag maireachtáil sa bhaile nó an t-aistriú a dhéanamh chuig cúram
fadchónaithe, dá mbeadh sé riachtanach nó inmhianaithe. Is forléargas leathan
an fhaisnéis seo ar na seirbhísí agus tacaíochtaí atá ar fáil agus ar do
theidlíochtaí. Tá níos mó faisnéise mionsonraithe ar fáil maidir leis na
saincheisteanna seo trí na naisc thíos.

###  Tacaíochtaí le cuidiú leat leanúint ar aghaidh ag maireachtáil sa bhaile

Soláthraíonn Feidhmeannacht na Seirbhíse Sláinte (FSS) raon de [ Sheirbhísí
Cúram Pobail ](/ga/health/health-services/care-in-your-community/community-
care-services/) le cuidiú leat leanúint ar aghaidh ag maireachtáil sa bhaile.
Féadfar go gcuimseoidh an cúnamh a d’fhéadfadh a bheith ar fáil duit seirbhísí
[ Cúnaimh Baile ](../care_in_your_community/home_helps.html) , nó [ altranais
sláinte poiblí ](/ga/health/health-services/care-in-your-community/public-
health-nurses/) .

Má theastaíonn cúram lánaimseartha uait féadfar go bhfaighidh tú [ Pacáiste um
Chúram Baile ](home_care_packages_for_carers.html) ón FSS.

Féadfar go mbeidh do chúramóir incháilithe [ Sochar Cúramóra ](/ga/social-
welfare/carers/carers-benefit/) nó  Liúntas Cúramóra  a fháil agus/nó [
Deontas Cúraim Faoisimh ](/ga/social-welfare/carers/carers-support-grant/) .

Má fhostaíonn tú cúramóir, féadfar go mbeidh tú incháilithe faoiseamh cánach a
fháil le cuidiú leat leis na costais. [ Liúntas Cánach maidir le cúram a
thabhairt do dhuine éagumasaithe ](/ga/money-and-tax/tax/tax-credits-and-
reliefs-for-people-with-disabilities/tax-relief-for-employing-a-home-carer/) .

Féadfar go mbeidh tú in ann leas a bhaint as seirbhísí a sholáthraítear in [
Ionaid Cúram Lae ](/ga/health/health-services/health-services-for-people-with-
disabilities/day-centres/) . Féadfar go gcuimseoidh na seirbhísí seo seirbhísí
míochaine chomh maith le gníomhaíochtaí sóisialta agus caithimh aimsire.

Má tá tú ag éirí éagumasach nó más rud é go bhfuil fonn ort pleananna a
dhéanamh don fhadtéarma, b’fhéidir gur chóir duit tuilleadh eolais a léamh
maidir le [ Treoracha um Ardchúram ](/ga/health/legal-matters-and-
health/advance-care-directives/) agus [ Socruithe Dlíthiúla maidir le hÉagumas
](/ga/health/legal-matters-and-health/advance-care-directives/) .

###  Roghanna Tithíochta

Má tá sé riachtanach go ndéantar do bhaile a oiriúnú le cur ar do chumas
leanúint ar aghaidh ag maireachtáil ann, féadfar go mbeidh tú incháilithe
deontas a fháil faoin [ scéim um Dheontais do Dhuine Faoi Mhíchumas
](/ga/housing/housing-grants-and-schemes/housing-supports-for-older-people-
and-people-with-disabilities/housing-adaptation-grant-for-people-with-
disability/) . Soláthraíonn an FSS roinnt deontais freisin faoin [ scéim um
feabhsuithe baile do dhaoine aosta ](/ga/housing/housing-grants-and-
schemes/housing-supports-for-older-people-and-people-with-disabilities/older-
people-housing/) .

Má tá do theach féin mí-oiriúnach féadfar go mbeidh tú ábalta teach a fháil ón
údaráis áitiúil atá curtha in oiriúint go speisialta do dhaoine aosta nó do
dhaoine faoi mhíchumas, nó teach oiriúnaithe a chuireann eagraíocht [
tithíochta dheonach ](/ga/housing/local-authority-and-social-housing/approved-
housing-bodies/) ar fáil.

###  Roghanna maidir le cúram fadtéarmach

Féadfar go bhfaighidh tú cúram institiúide fadtéarmach in áiseanna cúraim
fhadtéarmaigh poiblí nó i dteaghlaigh altranais príobháideacha.

###  Cúram fadchónaithe poiblí

Níl teidlíocht maidir le cúram fadchónaithe soiléir. De réir teoirice, tá gach
duine i dteideal áit a fháil i gcúram fadchónaithe poiblí. De réir cleachtais,
níl a ndóthain áiteanna poiblí ar fáil. Soláthraítear cúram fadchónaithe i
roinnt institiúidí éagsúla, lena n-áirítear Teaghlaigh Leasa, ospidéil
sheanliachta agus aonaid altranais pobail. Níl aon rialacha greanta i gcloch
ann maidir le cén duine a fhaigheann áit i gcúram fadchónaithe poiblí. Go
ginearálta déanann an FSS measúnú agus tugtar áiteanna ar bhonn riachtanais
agus infhaighteachta. Caithfidh gach cónaitheoir a bhfuil áit aige/aici i
gcúram fadchónaithe poiblí táillí a íoc as an gcúram fadtéarmach. Leagtar na
táillí seo amach i reachtaíocht agus ní féidir leo a bheith níos mó ná 80% den
Phinsean Stáit Neamhranníocach uasta (an Pinsean Seanaoise Neamhranníocach
roimhe seo).

Má mheasann an FSS go dteastaíonn leaba i gcúram fadchónaithe poiblí uait nach
bhfuil ar fáil, féadfar go ndéanfaidh siad leaba conraithe i dteaghlach
altranais príobháideacha a dháileadh duit.

###  Cúram fadchónaithe Príobháideach

Soláthraíonn teaghlaigh altranais príobháideacha cúram fadchónaithe
príobháideach.

Cuirtear cúram fadchónaithe poiblí ar fáil i roinnt institiúidí éagsúla, lena
n-áirítear tithe altranais FSS, ospidéil sheanliachta agus aonaid altranais
pobail. Soláthraíonn tithe altranais príobháideacha cúram fadchónaithe
príobháideach. Tá sé beartaithe an córas monatóireachta agus rialála a athrú
trí [ Údarás um Fhaisnéis agus Cháilíocht Sláinte ](http://www.hiqa.ie/) .

Ón 27 Deireadh Fómhair 2009 féadfaidh cónaitheoirí i dtithe altranais
príobháideacha agus poiblí araon maoiniú a fháil ón  Scéim um Thacaíocht Tithe
Banaltrais  má shásaíonn siad riachtanais maidir leis an ngá atá acu le cúram
cónaitheach agus má shásaíonn siad an measúnú airgeadais.

Féadfaidh daoine atá i dtithe altranais cheana féin ag an dáta sin leanúint ar
aghaidh leis an socrú reatha nó féadfar iad a mheasúnú i gcomhair na scéime
nua, agus féadfaidh siad an socrú is fearr a oireann dóibh a roghnú. Má
leanann siad ar aghaidh le socrú fóirdheontais i dteach altranais
príobháideach d’fhéadfadh siad féin nó cibé duine eile atá ag íoc na dtáillí a
bheith incháilithe i gcomhair [ faoiseamh cánach ar tháillí tithe banaltrais
](/ga/health/health-services/health-services-for-older-people/tax-relief-on-
nursing-home-fees-and-for-dependent-relatives/) .

Tá [ seicliosta ag an Údarás um Fhaisnéis agus Cáilíocht Sláinte (HIQA) maidir
le teach altranais a roghnú ](http://www.hiqa.ie/resource-centre/service-
users/checklist-choosing-care-centre-older-people) agus is féidir leis cabhrú
leat [ teach altranais a aimsiú i do limistéar ](http://www.hiqa.ie/social-
care/find-a-centre) . Tá [ tuilleadh eolais maidir le teach altranais a roghnú
ar fáil anseo ](http://www.myhomefromhome.ie/guidance) .

###  Scéim lóistín

Oibríonn an FSS scéim [ Lóistín do Dhaoine Aosta ](/ga/health/health-
services/health-services-for-older-people/boarding-out-of-older-people/) ach
ní bhaintear mórán úsáide aisti.

_**Dáta an Leasaithe Deireanaigh:** 11 Eanáir 2016 _

[
](https://facebook.com/sharer/sharer.php?u=https://www.citizensinformation.ie/ga/health/health-
services/health-services-for-older-people/moving-from-home-to-long-term-
care/?utm_source=sharebutton_facebook) [
](https://twitter.com/intent/tweet/?text=Ag%20bogadh%20%C3%B3n%20mbaile%20go%20c%C3%BAram%20fadt%C3%A9armach&url=https://www.citizensinformation.ie/ga/health/health-
services/health-services-for-older-people/moving-from-home-to-long-term-
care/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
services/health-services-for-older-people/moving-from-home-to-long-term-
care/?utm_source=sharebutton_whatsapp) [
](mailto:?subject=Ag%20bogadh%20%C3%B3n%20mbaile%20go%20c%C3%BAram%20fadt%C3%A9armach&body=https://www.citizensinformation.ie/ga/health/health-
services/health-services-for-older-people/moving-from-home-to-long-term-
care/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ag bogadh go teach nua_ ](/ga/housing/owning-a-home/buying-a-home/moving-to-a-new-home/)

Achoimre ar na bearta atá le glacadh nuair a bhogtar teach, fóntais a aistriú,
post a atreorú agus scoileanna a chur ar an eolas ina measc.

  * [ _Ranníocaíochtaí do Chúramóirí Fadtéarmacha_ ](/ga/social-welfare/irish-social-welfare-system/social-insurance-prsi/long-term-carers-contributions/)

Déanann an Scéim Ranníocaíochta do Chúramóirí Fadtéarmacha é níos éasca do
dhaoine a thógann am as a saol oibre chun cúram a sholáthar cáiliú le haghaidh
Pinsean Stáit (Ranníocach).

  * [ _Seicliosta do dhaoine faoi mhíchumas agus ar a bhfuil galar fadtéarmach_ ](/ga/social-welfare/disability-and-illness/checklist-disability/)

Mearthreoir thagartha do sheirbhísí agus do theidlíochtaí do dhaoine atá faoi
mhíchumas nó ar a bhfuil galair fhadtéarmacha, agus dá dteaghlaigh agus dá
gcúramóirí

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

