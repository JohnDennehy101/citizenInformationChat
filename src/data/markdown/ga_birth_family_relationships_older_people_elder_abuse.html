English  | **Gaeilge**

**Anseo atá tú:** [ Baile ](/ga/) > [ Teaghlach agus Caidrimh ](/ga/birth-
family-relationships/) > [ Daoine scothaosta ](/ga/birth-family-
relationships/older-people/) > Mí-úsáid daoine breacaosta

#  Mí-úsáid daoine breacaosta

  * Eolas 
  * Tuilleadh faisnéise 

##  Eolas

Aithnítear mí-úsáid daoine breacaosta mar ábhar buartha in Éirinn. Cé nach
mbíonn formhór de dhaoine breacaosta thíos le mí-úsáid, ar an drochuair, is
ann do roinnt daoine breacaosta a mbaineann daoine eile mí-úsáid astu nó a
dhéanann daoine eile díobháil dóibh.

###  Céard is mí-úsáid daoine breacaosta ann?

De réir [ Thuarascáil an Ghrúpa Oibre um Mí-Úsáid Daoine Breacaosta: Ár
dTodhchaí a Chosaint (2002) (pdf) ](http://health.gov.ie/wp-
content/uploads/2014/04/Report-of-the-Working-Group-on-Elder-Abuse.pdf) , is
éard atá i gceist le mí-úsáid daoine breacaosta mí-úsáid a bhaint as duine
d’aois 65 bliain nó níos sine agus tarlaíonn sé laistigh de chaidreamh nuair a
bhíonn coinne le hiontaoibh ann. Gníomh singil nó leantach atá ann, nó easpa
gníomhaíochta cuí, a bhíonn ina chúis le díobháil nó le hanacair don duine
breacaosta nó a sháraíonn a gcuid cearta daonna agus sibhialta.

###  Ca dtarlaíonn sí?

Is féidir le mí-úsáid tarlú in aon chás. D’fhéadfadh sí tarlú nuair a
chónaíonn duine breacaosta leo féin nó le gaol. Freisin, d’fhéadfadh sí tarlú
laistigh de shuíomhanna cónaithe nó cúram lae, in ospidéil, seirbhísí
tacaíochta baile agus in áiteanna eile a mheastar atá sábháilte, nó in
áiteanna poiblí.

###  Arb ann do chineálacha éagsúla de mhí-úsáid daoine breacaosta?

Is ann do chineálacha éagsúla de mhí-úsáid daoine breacaosta a bhféadfaí
tabhairt fúthu d’aon turas, nó de bharr bheith faillíoch nó aineolach.
D’fhéadfadh duine breacaosta bheith thíos le breis agus foirm amháin de mhí-
úsáid ag aon tráth ar leith. Is iad na foirmeacha éagsúla de mhí-úsáid:

  * Mí-úsáid shíceolaíoch 
  * Faillí agus gníomhartha easnaimh a dhéanamh 
  * Mí-úsáid airgeadais nó ábhartha 
  * Mí-úsáid fhisiciúil 
  * Mí-úsáid gnéis 
  * Leithcheal 

Tá fáil ar fhaisnéis ar na foirmeacha éagsúla de mhí-úsáid daoine breacaosta,
agus conas na comharthaí a aithint, ar [ láithreán gréasáin Fheidhmeannacht na
Seirbhíse Sláinte (FSS)
](http://www.hse.ie/eng/services/list/4/olderpeople/elderabuse/) .

###  Conas a thuairiscím mo chuid buarthaí?

Tá ag FSS seirbhís thiomanta um mí-úsáid daoine breacaosta, agus oirbíonn [
Oibreoirí Cáis Shinsearaigh
](http://www.hse.ie/eng/services/list/4/olderpeople/elderabuse/Protect_Yourself/SafeguarProtectTeams.html)
i mórchuid de limistéir na nOifigí Sláinte Áitiúla.

Má tá amhras ort go bhfuil duine ar a bhfuil aithne agat thíos le mí-úsáid
daoine breacaosta nó má tá tú féin thíos le mí-úsáid daoine breacaosta, ba
cheart duit teagmháil a dhéanamh leis an tSeirbhís um Mí-Úsáid Daoine
Breacaosta de chuid FSS, trí d’ [ Ionad Sláinte Áitiúil
](http://www.hse.ie/eng/services/list/2/healthcentres/) , d’ [ Oifig Sláinte
Áitiúil ](http://www.hse.ie/eng/services/list/1/LHO/) , do LG, d’Altra Sláinte
Poiblí, d’ [ Oibreoir Cáis Shinsearaigh Áitiúil
](http://www.hse.ie/eng/services/list/4/olderpeople/elderabuse/Protect_Yourself/SafeguarProtectTeams.html)
nó tríd an [ nGarda Síochána ](http://www.garda.ie/Stations/Default.aspx) .

##  Tuilleadh faisnéise

Tá faisnéis ag FSS faoi cad is féidir leat a dhéanamh chun tú féin a chosaint
nó duine eile a bhfuil tú buartha faoi a chosaint.

The HSE has also produced a series of short films called ‘Open Your Eyes to
Elder Abuse in Your Community’ that you can watch online and a booklet (pdf)
on elder abuse.

Cónaidhm Baincéireachta agus Íocaíochtaí D'fhoilsigh Éire Treoir maidir le Do
Airgead a Chosaint Anois agus sa Todhchaí. Tá faisnéis ann a bhfuil sé mar
aidhm aici cabhrú le daoine scothaosta comharthaí mí-úsáide airgeadais
seanóirí a aithint agus smacht a choinneáil ar a ngnóthaí.

Bhunaigh FSS Cosaint Éireann chun dul i ngleic le mí-úsáid seanóirí. Is
comhlacht ilghníomhaireachta agus idir-earnála é. Tabhair cuairt ar láithreán
gréasáin Cosaint Éireann chun tuilleadh eolais a fháil ar a chuid beartas agus
foilseachán.

Is féidir leat tuilleadh eolais a fháil ar sheirbhísí cúnaimh agus tacaíochta
atá ar fáil ó Líne Eolais FSS (féach thíos).

Tá tuilleadh faisnéise ar fáil ó Líne Faisnéise FSS.

###  Feidhmeannacht na Seirbhíse Sláinte

Líne Eolais

**Uaireanta Oscailte:** Luan go hAoine, 8am-8pm, Dé Sathairn, 9am-5pm. Dé
Domhnaigh agus laethanta saoire bainc dúnta.

**Lóghlao:** 1800 700 700

**Láithreán Gréasáin:** [ https://www2.hse.ie/services/contact-the-hse/
](https://www2.hse.ie/services/contact-the-hse/)

_**Dáta an Leasaithe Deireanaigh:** 24 Bealtaine 2016 _

[
](https://facebook.com/sharer/sharer.php?u=https://www.citizensinformation.ie/ga/birth-
family-relationships/older-people/elder-
abuse/?utm_source=sharebutton_facebook) [
](https://twitter.com/intent/tweet/?text=M%C3%AD-%C3%BAs%C3%A1id%20daoine%20breacaosta&url=https://www.citizensinformation.ie/ga/birth-
family-relationships/older-people/elder-abuse/?utm_source=sharebutton_twitter)
[ ](whatsapp://send?text=https://www.citizensinformation.ie/ga/birth-family-
relationships/older-people/elder-abuse/?utm_source=sharebutton_whatsapp) [
](mailto:?subject=M%C3%AD-%C3%BAs%C3%A1id%20daoine%20breacaosta&body=https://www.citizensinformation.ie/ga/birth-
family-relationships/older-people/elder-abuse/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Mí-úsáid agus cosaint daoine fásta_ ](/ga/birth-family-relationships/problems-in-marriages-and-other-relationships/adult-abuse-and-safeguarding/)

Tarlaíonn mí-úsáid daoine fásta nuair nach dtugtar meas ar chearta,
neamhspleáchas nó dínit duine. Tá cineálacha éagsula mí-úsáide ann. Is éard
atá i gcesit le do thodhchaí a chosaint ná pleanáil chun tú féin a chosaint ón
mbaol mí-úsáide.

  * [ _Foréigean teaghlaigh agus drochíde sa teaghlach_ ](/ga/birth-family-relationships/problems-in-marriages-and-other-relationships/domestic-violence-and-abuse/)

Tá go leor cineálacha éagsúla drochíde baile ann. Faigh amach cad iad agus cén
chabhair atá ar fáil.

  * [ _Mí-úsáid leanaí agus cosaint leanaí_ ](/ga/birth-family-relationships/services-and-supports-for-children/child-abuse-and-protection/)

Céard is mí-úsáid leanaí ann? Cé dó a dtuairiscím amhras maidir le mí-úsáid
leanaí? Faigh amach anseo.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

