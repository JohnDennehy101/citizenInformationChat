English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas tríú leibhéil ](/ga/education/third-level-
education/) > [ Táillí agus Tacaíocht do mhic léinn tríú leibhéil
](/ga/education/third-level-education/fees-and-supports-for-third-level-
education/) > Faoiseamh cánach ar tháillí don tríú leibhéal

#  Faoiseamh cánach ar tháillí don tríú leibhéal

  * Eolas 
  * Íocaíochtaí a cháilíonn d’fhaoiseamh cánach 
  * Rátaí faoisimh cánach 
  * Conas iarratas a dhéanamh 

##  Eolas

Beidh tú in ann faoiseamh cánach a éileamh ar tháillí teagaisc a íoctar le
haghaidh:

  * Cúrsaí fochéimithe 
  * Cúrsaí iarchéime 
  * Teicneolaíocht an eolais (IT) agus cúrsaí teangacha eachtrannacha 

Tá [ liosta de na coláistí agus cúrsaí formheasta
](http://www.revenue.ie/en/about/publications/bodies-qualify-tax-
relief.html#courses) foilsithe ar shuíomh gréasáin na gCoimisinéirí Ioncaim.

Má íocann tú an táillí iarbhír, is féidir leat faoiseamh cánach a fháil, thar
do cheann féin nó thar cheann duine eile.

**Ní féidir leat** faoiseamh cánach a fháil:

  * Ar tháillí scrúdaithe, nó riaracháin 
  * Ar aon chuid de na táillí teagaisc a íoctar go díreach nó go hindíreach le deontas, scoláireacht nó ar aon bhealach eile, m.sh. má dhéanann fostóir na táillí a chúiteamh 

Féadfaidh tú tuilleadh a léamh faoi [ tháillí teagaisc agus an Ranníocaíocht
Mhic Léinn ](/ga/education/third-level-education/fees-and-supports-for-third-
level-education/fees/) .

##  Íocaíochtaí a cháilíonn d’fhaoiseamh cánach

Is ionann an méid uasta táillí (lena n-áirítear **an Ranníocaíocht Mhic
Léinn** ) is féidir cáiliú d’fhaoiseamh cánach agus €7,000 in aghaidh an duine
in aghaidh an chúrsa.

**Mac Léinn lánaimseartha:** Ní thugtar aon fhaoiseamh cánach ar an gcéad
€3,000 a chaitear ar tháillí (lena n-áirítear an Ranníocaíocht Mhic Léinn) do
bhliain acadúil 2022/2023.

**Mac Léinn páirtaimseartha:** Ní thugtar aon fhaoiseamh cánach ar an gcéad
€1,500 a chaitear ar tháillí (lena n-áirítear an Ranníocaíocht Mhic Léinn) do
bhliain acadúil 2022/2023.

**Breis agus mac léinn amháin:** Má tá éileamh á dhéanamh agat ar bhreis agus
mac léinn amháin, gheobhaidh tú faoiseamh cánach ar tháillí teagaisc (lena
n-áirítear an Ranníocaíocht Mhic Léinn) don dara mac léinn nó níos mó.

Tá samplaí [ éifeachta na hathruithe seo ar fhaoiseamh cánach ar tháillí
teagaisc ](http://www.revenue.ie/en/tax/it/leaflets/it31.html) ar fáil sa
láithreán gréasáin Revenue.

###  Cúrsaí fochéime

Tá faoiseamh cánach ar fáil ar tháillí teagaisc a íoctar i leith:

  * Cúrsaí formheasta fochéime idir lánaimsire agus pháirtaimsire i gcoláistí tríú léibhéil sa stát, bídís príobháideach nó státmhaoinithe. 
  * Cúrsaí formheasta fochéime idir lánaimsire agus pháirtaimsire i gcoláistí tríú leibhéil, bídís príobháideach nó státmhaoinithe, i mBallstát ar bith den AE nó san Ríocht Aontaithe. Airítear cúrsaí míochaine, cúrsaí míochaine tréidliachta, fiaclóireachta agus oiliúint múinteoirí i measc na gcúrsaí fochéime anois. 
  * Cúrsaí fochéime idir lánaimsire agus pháirtaimsire a reáchtálann coláistí i mBallstát ar bith den AE agus an Ríocht Aontaithe is a sholáthraíonn cianoideachas sa Stát seo. 

###  Coinníollacha maidir le faoiseamh cánach a dheonú.

  * Caithfidh fad dhá bhliain ar a laghad a bheith sna cúrsaí. 
  * Ní mór go mbeadh na coláistí agus na cúrsaí seo formheasta ag an Aire Oideachais . 

###  Cúrsaí iarchéime

Tá faoiseamh cánach ar fáil do tháillí teagaisc a íoctar i leith:

  * Cúrsaí ceadaithe iarchéime i gcoláistí príobháideacha agus i gcoláistí a fhaigheann maoiniú poiblí sa Stát 
  * Cúrsaí iarchéime in ollscoil nó i gcoláiste a fhaigheann maoiniú poiblí eile i mBallstát de chuid an AE nó sa Ríocht Aontaithe, ina measc, na coláistí sin a chuireann cianoideachas ar fáil sa Stát 
  * Cúrsaí iarchéime in ollscoil nó i gcoláiste tríú leibhéal a fhaigheann maoiniú poiblí i dtíortha lasmuigh den AE. 

###  Coinníollacha maidir le faoiseamh cánach a dheonú do chúrsaí iarchéime.

  * Caithfidh na cúrsaí seo maireachtáil ar feadh bliain acadúil amháin ar a laghad, ach gan dul thar ceithre bliana acadúla, agus ní foláir go mbeadh dámhachtain iarchéime le teacht astu a bheidh bunaithe ar thráchtas nó ar scrúdú. 
  * Caithfidh bunchéim a bheith ag an té atá i mbun an chúrsa nó cáilíocht choibhéiseach. 

###  Cúrsaí i dteicneolaíocht faisnéise agus i dteangacha eachtrannacha

Tá faoiseamh cánach ar fáil i leith táillí a íoctar as cúrsaí oiliúna i
dteicneolaíocht faisnéise agus i dteangacha eachtrannacha (seachas cúrsaí
iarchéime) má chomhlíontar coinníollacha áirithe:

  * Caithfidh fad níos lú ná dhá bhliain a bheith sa chúrsa 
  * Ní mór go mbeadh teastas inniúlachta (agus ní teastas freastail) le fáil mar dhámhachtain ag deireadh an chúrsa 
  * Caithfidh an cúrsa a bheith ceadaithe ar liosta na gCoimisinéirí Ioncaim. 

###  Sonraí na scéimeanna

Foilsíonn na Coimisinéirí Ioncaim eolas mionsonraithe maidir le faoiseamh
cánach i leith táillí teagaisc, a chlúdaíonn faoiseamh cánach i leith cúrsaí
fochéime agus iarchéime agus faoiseamh cánach i leith cúrsaí teicneolaíochta
faisnéise agus teangacha eachtrannacha.

##  Rátaí faoisimh cánach

Tugtar an faoiseamh cánach ar ráta caighdeánach 20%.

Tugtar faoiseamh cánach ar an ngnáthráta. Is féidir faoiseamh cánach a fháil
thar ceann líon neamhtheoranta na daoine.

###  Táillí a íoc i dtráthchodanna

Má íocann tú táillí i dtráthchodanna agus má íoctar tráthchuid amháin ar a
laghad sa bhliain chánach tar éis na bliana a thosaigh do chúrsa, féadfar an
faoiseamh i leith táillí a bhaineann leis an mbliain acadúil sin a dheonú:

  * sa bhliain chánach ar thosaigh an cúrsa, nó 
  * sa bhliain chánach inar íocadh an tráthchuid. 

Ní dheonófar faoiseamh, áfach, ach i leith méideanna a íocadh go hiarbhír agus
faoi réir an fhaoisimh uasta a bheidh ar fáil sa bhliain acadúil sin.

**Cúrsaí fochéime agus iarchéime**

Is ionann an méid uasta táillí (lena n-áirítear an Ranníocaíocht Mhic Léinn)
is féidir cáiliú d’fhaoiseamh cánach agus €7,000 in aghaidh an duine in
aghaidh an chúrsa.

**Cúrsaí i dteicneolaíocht an eolais agus i dteangacha eachtrannacha**

Níor cheart go mbeadh táillí an chúrsa a íocadh níos lú ná €315 agus níos mó
ná €1,270 (tagraíonn iad seo do tháille an chúrsa agus ní hionann iad agus
suim in aghaidh na bliana).

##  Conas iarratas a dhéanamh

Is féidir leat faoiseamh cánach a éileamh ar tháillí íoctha do chúrsaí
fochéime, iarchéime, TF agus do chúrsaí teanga iasachta trí úsáid a bhaint as
seirbhís moChúrsaí na gCoimisinéirí Ioncaim. Is féidir teacht ar an tseirbhís
moChúrsaí ar ghléasanna móibíleach agus ar tháibléid trí úsáid a bhaint as
RevApp na gCoimisinéirí Ioncaim.

Más féinfhostaithe atá tú, is féidir faoiseamh cánach a éileamh ar tháillí
teagaisc trí úsáid a bhaint as Seirbhís Ar Líne na gCoimisinéirí Ioncaim.

Mar rogha eile, is féidir foirm iarratais a íoslódáil chun [ faoiseamh cánach
a éileamh ar tháillí teagaisc fochéime nó iarchéime (pdf)
](https://www.revenue.ie/en/personal-tax-credits-reliefs-and-
exemptions/documents/education/form-it31.pdf) nó chun faoiseamh cánach a
éileamh ar tháillí teagaisc do chúrsaí [ TF agus teanga iasachta (pdf)
](https://www.revenue.ie/en/personal-tax-credits-reliefs-and-
exemptions/documents/education/form-it31.pdf) agus é a thabhairt ar ais go dtí
do chuid oifig na gCoimisinéirí Ioncaim.

**Adhmhálacha a choiméad do na Coimisinéirí Ioncaim** Níl gá admhálacha le
haghaidh táillí íoctha a chur isteach le d’éileamh, ach is gá iad a choimeád
mar b’fhéidir gur mhaith le na Coimisinéirí Ioncaim iad a fheiceáil.

Agus an éileamh curtha isteach agat, is gá d’admhálacha le haghaidh táillí
íoctha a choimeád ar feadh sé bliana. D’fhéadfá úsáid a bhaint as seirbhís
rianaire admhála na gCoimisinéirí Ioncaim chun taifead digiteach do
d’adhmhálacha a choimeád.

Tá tuilleadh eolais maidir le faoiseamh cánach ar tháillí triú léibhéal ar
fáil ó do chuid oifig na gCoimisinéirí Ioncaim.

_**Dáta an Leasaithe Deireanaigh:** 11 Márta 2022 _

[
](https://facebook.com/sharer/sharer.php?u=https://www.citizensinformation.ie/ga/education/third-
level-education/fees-and-supports-for-third-level-education/tax-relief-for-
third-level-fees/?utm_source=sharebutton_facebook) [
](https://twitter.com/intent/tweet/?text=Faoiseamh%20c%C3%A1nach%20ar%20th%C3%A1ill%C3%AD%20don%20tr%C3%AD%C3%BA%20leibh%C3%A9al&url=https://www.citizensinformation.ie/ga/education/third-
level-education/fees-and-supports-for-third-level-education/tax-relief-for-
third-level-fees/?utm_source=sharebutton_twitter) [
](whatsapp://send?text=https://www.citizensinformation.ie/ga/education/third-
level-education/fees-and-supports-for-third-level-education/tax-relief-for-
third-level-fees/?utm_source=sharebutton_whatsapp) [
](mailto:?subject=Faoiseamh%20c%C3%A1nach%20ar%20th%C3%A1ill%C3%AD%20don%20tr%C3%AD%C3%BA%20leibh%C3%A9al&body=https://www.citizensinformation.ie/ga/education/third-
level-education/fees-and-supports-for-third-level-education/tax-relief-for-
third-level-fees/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Táillí do scoláirí tríú leibhéal_ ](/ga/education/third-level-education/fees-and-supports-for-third-level-education/fees/)

Tá eolas anseo maidir le cé a bhíonn táillí tríú leibhéal le n-íoc acu.

  * [ _Faoiseamh Cánach ar Tháillí Tithe Altranais agus ar son Gaolta_ ](/ga/health/health-services/health-services-for-older-people/tax-relief-on-nursing-home-fees-and-for-dependent-relatives/)

Tá cur síos anseo ar an bhfaoiseamh cánach atá ar fáil ar tháillí tithe
altranais agus ar son gaolta cleithiúnacha. Faisnéis maidir le creidmheas
cánach agus conas iarratas a dhéanamh ar fhaoiseamh cánach.

  * [ _Cúrsaí tríú leibhéal do mhic léinn lánfhásta_ ](/ga/education/third-level-education/applying-to-college/third-level-courses-for-mature-students/)

Déanann an cháipéis seo cur síos ar na roghanna difriúla le haghaidh
oideachais lánaimseartha agus páirtaimseartha atá ar fáil do dhaoine fásta ag
an tríú leibhéal.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

