English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Teacht go hÉirinn ](/ga/moving-country/moving-to-ireland/) > Sula dtagann tú
go hÉirinn

#  Sula dtagann tú go hÉirinn

  * Réamhrá 
  * Víosaí agus cead chun Éire aiontráil 
  * Ag teacht go hÉirinn chunoibriú 
  * Ag teacht go hÉirinn chun staidéara dhéanamh 
  * Eolas ginearálta faoi chónaí in Éirinn 
  * Eolas breise 

##  Réamhrá

Sula dtagann tú go hÉirinn, caithfidh gur fios duit an bhfuil tú i dteideal
cónaí anseo. Braitheann an ceart atá agat cónaí in Éirinn go príomha ar do
náisiúntacht agus ar an méid atá ar intinn agat a dhéanamh nuair a thiocfaidh
tú anseo.

##  Víosaí agus cead chun Éire aiontráil

Tá roinnt rialacha ginearálta ann a bhíonn i gceist gan aird ar an bhfáth go
bhfuil tú ag teacht go hÉirinn.

**Náisiúnaigh an RA:** Tá daoine ar saoránaigh na Ríochta Aontaithe (an RA)
iad i dteideal cónaí in Éirinn gan aon choinníollacha ná srianta.

**An LEE agus an Eilvéis:** Go ginearálta, bíonn an ceart ag náisiúnaigh
thíortha an LEE nó na hEilvéise, Éire a iontráil. Ní theastaíonn víosa uait
ach teastóidh pas bailí nó cárta aitheantais uait chun teacht i dtír. Is gnách
go mbíonn tú i dteideal cónaí in Éirinn má tá tú fostaithe nó féinfhostaithe.
Tá tú i dteideal teacht anseo chun staidéar a dhéanamh nó chun dul ar scor
anseo má shásaíonn tú coinníollacha áirithe.

Is féidir le do theaghlach teacht go hÉirinn freisin, ach b’fhéidir go mbeidh
víosa chun Éire a iontráil ag teastáil mura saoránach an LEE nó na hEilvéise
iad féin.

**Tíortha eile:** B’fhéidir go mbeidh ar shaoránaigh thíortha eile iarratas a
dhéanamh ar víosa. Má theastaíonn nó mura dteastaíonn víosa uait, teastaíonn
cead uait le hÉirinn a iontráil agus le cead a fháil chun fanacht anseo.

##  Ag teacht go hÉirinn chunoibriú

B’fhéidir go dteastóidh cead fostaíochta uait le hoibriú in Éirinn, nó cead
uait le gnólacht a oscailt, mura bhfuil tú i gceann de na catagóirí thíos:

Is féidir le **saoránaigh an RA** cónaí agus oibriú in Éirinn gan srian. Má tá
daoine muinteartha agat ó áiteanna lasmuigh den RA, an LEE, an RA nó an
Eilvéis, caithfidh siad cur isteach ar thú a thionlacan in Éirinn.

Tá ceart ag **saoránaigh an LEE agus na hEilvéise** oibriú nó gnólacht a bhunú
in Éirinn. Tá tú i dteideal go gcaithfear leat ar an mbealach céanna a
chaitear le hoibrithe Éireannacha. Tá tú i dteideal go ndéanfaidh daoine
muinteartha thú a thionlacan go hÉirinn.

Is féidir le daoine óga ó thíortha áirithe lasmuigh den RA, an LEE nó an
Eilvéis iarratas a dhéanamh teacht go hÉirinn ar saoire oibre.

##  Ag teacht go hÉirinn chun staidéara dhéanamh

B’fhéidir go mbeidh ort iarratas a dhéanamh ar víosa mic léinn sula
dtaistealóidh tú go hÉirinn le staidéar a dhéanamh. Mura dteastaíonn víosa
uait, teastaíonn cead uait go fóill le hÉirinn a iontráil. Ciallaíonn sé seo
go gcaithfidh tú a thaispeáint go gcomhlíonann tú na coinníollacha chun
staidéar a dhéanamh in Éirinn. Bíonn rialacha éagsúla i gceist le haghaidh
cúrsaí gearrthéarmacha.

##  Eolas ginearálta faoi chónaí in Éirinn

**Ag filleadh ar Éirinn:** Cuirtear eolas ar fáil inár mír ar fhilleadh ar
Éirinn faoi cad ba cheart a bheith ar eolas agat má tá sé ar intinn agat
filleadh ar Éirinn i ndiaidh bheith ag cónaí thar lear.

**Ag dul ar scor in Éirinn:** Aimsigh eolas faoi fhilleadh ar Éirinn chun dul
ar scor, nó ar bhogadh go hÉirinn chun dul ar scor.

**An Rialtas:** Daonlathas parlaiminteach í Éire. Tá ceart vóta a chaitheamh
ag gach cónaitheoir i dtoghcháin áitiúla agus tá an ceart ag saoránaigh an AE
freisin vóta a chaitheamh i dtoghcháin Eorpacha. Tá ceart vótála ag saoránaigh
an RA i dtoghcháin náisiúnta freisin. Is féidir eolas breise a léamh faoin
rialtas náisiúnta agus rialtas áitiúil.

**Cáin agus ranníocaíochtaí árachais shóisialaigh:** Má tá tú ag oibriú nó
féinfhostaithe, caithfidh tú ranníocaíochtaí ÁSPC a íoc ar an mbealach céanna
a íocann Éireannaigh iad. Má tá cónaí ort in Éirinn, b’fhéidir go mbeidh ort
cáin ioncaim agus cánacha caipitil a íoc. Tá rialacha sonracha ann faoi
chónaitheacht ar chuspóirí cánach.

**Oideachas:** Tá bunoideachas agus oideachas meánscoile saor in aisce ar fáil
do gach leanbh faoi bhun aois 18 mbliana a bhfuil cónaí dleathach orthu in
Éirinn. Tá roinnt bunscoileanna agus meánscoileanna as a n-íoctar táillí ar
fáil freisin. Tá freastal ar an scoil éigeantach go dtí aois 16 bliana.

**Comhionannas:** Tá reachtaíocht chomhionannais ag Éirinn a chuireann
toirmeasc ar idirdhealú i bhfostaíocht agus rochtain ar sheirbhísí ar roinnt
foras, náisiúntacht agus cineál san áireamh.

**Tithíocht:** Cónaíonn roinnt daoine i dtithíocht phríobháideach úinéir-
áitithe agus cónaíonn roinnt daoine i gcóiríocht phríobháideach ar cíos. Tá
tithíocht shóisialta ar fáil ach is gnách go mbíonn ort bheith i do chónaí in
Éirinn ar feadh tréimhse ama sula mbeidh tú i dteideal é a fháil.

**Seirbhísí sláinte:** Má tá gnáthchónaí ort in Éirinn, b’fhéidir go mbeidh tú
i dteideal réimse seirbhísí sláinte a fháil atá saor in aisce nó a gcuireann
an Rialtas fóirdheontas ar fáil dóibh. Tá réimse seirbhísí príobháideacha
cúraim sláinte ar fáil freisin. Féadtar a áireamh le do chead chun fanacht in
Éirinn riachtanas go bhfuil árachas sláinte príobháideach agat.

**Teidlíochtaí slándála sóisialaí:** Má tá tú ag bogadh go hÉirinn, caithfidh
gur fios duit do theidlíochtaí slándála sóisialaí. Baineann na rialacha
ginearálta faoi shlándáil shóisialach d’oibrithe imirceacha le náisiúnaigh an
LEE agus na hEilvéise.

**Íocaíochtaí cúnaimh shóisialta:** Tá ar gach duine, saoránaigh Éireannacha
san áireamh, riachtanas an ghnáthchónaithe a shásamh má bhíonn siad ag cur
isteach ar íocaíocht cúnaimh shóisialta. Baineann rialacha éagsúla le
saoránaigh an LEE.

**Peataí:** Tá rialacháin ann faoi pheataí a iompórtáil ó áiteanna thar lear,
mar sin, ní foláir duit eolas a aimsiú faoi na nósanna imeachta chun do pheata
a thabhairt go hÉirinn.

**Custaim:** Tá rialacháin chustam ann faoi earraí coiscthe nó srianta a
iompórtáil agus tá an chumhacht ag oifigigh Chustam agus Mhál tabhairt faoi
chuardaigh ar bhagáiste daoine a thaistealaíonn go hÉirinn.

**Tiomáint, gluaisteáin agus iompar:** Aithnítear ceadúnais tiomána iomlána ó
gach ballstáit eile an AE (agus ó roinnt tíortha eile) lena n-úsáid in Éirinn.
Ba cheart duit a dheimhniú an gá duit do cheadúnas a iompú ina cheadúnas
tiomána Éireannach. Más mian leat do ghluaisteán a thabhairt go hÉirinn, ní
mór duit eolas a fháil faoi ghluaisteán a iompórtáil agus na himpleachtaí
maidir le Cáin Chláraithe Feithiclí (CCF).

##  Eolas breise

Is féidir leat eolas breise a fháil ó ambasáid nó consalacht na hÉireann is
giorra duit nó ó ambasáid nó consalacht do thíre in Éirinn.

_**Dáta an Leasaithe Deireanaigh:** 8 Samhain 2023 _

[
](https://facebook.com/sharer/sharer.php?u=https://www.citizensinformation.ie/ga/moving-
country/moving-to-ireland/before-you-come-to-
ireland/?utm_source=sharebutton_facebook) [
](https://twitter.com/intent/tweet/?text=Sula%20dtagann%20t%C3%BA%20go%20h%C3%89irinn&url=https://www.citizensinformation.ie/ga/moving-
country/moving-to-ireland/before-you-come-to-
ireland/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/moving-to-ireland/before-you-come-to-
ireland/?utm_source=sharebutton_whatsapp) [
](mailto:?subject=Sula%20dtagann%20t%C3%BA%20go%20h%C3%89irinn&body=https://www.citizensinformation.ie/ga/moving-
country/moving-to-ireland/before-you-come-to-
ireland/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Teacht ar áit éigin le maireachtáil ar fhilleadh duit go hÉirinn_ ](/ga/returning-to-ireland/finding-somewhere-to-live/finding-somewhere-to-live-on-your-return-to-ireland/)

Soláthraíonn an doiciméad seo faisnéis faoi chóiríocht a aimsiú nuair a
fhilleann tú ar Éirinn.

  * [ _Do pháiste a chlárú sa bhunscoil_ ](/ga/returning-to-ireland/education-and-schooling/enrolling-your-child-in-a-primary-school-after-returning-to-ireland/)

Lena n-áirítear bunscoil a roghnú, an próiseas iarratais, tairiscint a fháil
agus cabhair a fháil mura féidir leat scoil oiriúnach a aimsiú.

  * [ _Do chearta má cheannaigh tú i siopa ar an 28 Samhain 2022 nó roimhe_ ](/ga/consumer/products-and-services-bought-before-november-2022/your-rights-if-you-bought-in-a-shop-before-november-2022/)

Mínítear ar an leathanach seo do chearta tomhaltóirí má cheannaigh tú rud
éigin i siopa ar an 28 Samhain 2022 nó roimhe.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

