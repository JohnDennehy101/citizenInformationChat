English  | **Gaeilge**

**Anseo atá tú:** [ Baile ](/ga/) > [ Ag bogadh tíre ](/ga/moving-country/) >
[ Imeacht thar lear ](/ga/moving-country/moving-abroad/) > [ Ag obair thar
lear ](/ga/moving-country/moving-abroad/working-abroad/) > Oibrithe forbartha
deonacha thar lear agus árachas sóisialta

#  Oibrithe forbartha deonacha thar lear agus árachas sóisialta

  * Réamhrá 
  * Conas a cháilím do chreidmheasanna oibríforbartha deonaigh? 
  * Conas a chabhraíonn creidmheasanna OFD liom cáiliú le haghaidh íocaíochtaí leasa shóisialaigh? 
  * Conas iarratas a dhéanamh 
  * Cá háit a ndéanfaidh méiarratas 

##  Réamhrá

Má tá tú i do chónaí in Éirinn agus tá am caite agat ag obair i dtír atá ag
forbairt, d'fhéadfadh sé go mbeadh tú in ann [ ranníocaíochtaí creidiúnaithe
árachais shóisialaigh ](/ga/social-welfare/irish-social-welfare-system/social-
insurance-prsi/credited-social-insurance-contributions/) a fháil faoin Scéim
na nOibrithe Forbartha Deonacha

Tugtar creidmheasanna OFD ar na ranníocaíochtaí árachais shóisialaigh
chreidiúnaithe seo. Bíonn creidmheasanna OFD lán-ináirithe go hiondúil, is é
sin le rá, caitear leo mar an gcéanna le ranníocaíochtaí árachais shóisialaigh
íoctha. Mar sin, nuair a thagann tú ar ais go hÉirinn, is féidir le
creidmheasanna OFD cabhrú leat cáiliú do shochair agus do phinsin leasa
shóisialaigh.

Ina theannta sin, maolaíodh cuid de na coinníollacha cáilitheacha
d'íocaíochtaí i gcás oibrithe forbartha deonacha atá ag filleadh. Féach ‘Conas
a chabhraíonn creidmheasanna OFD liom cáiliú le haghaidh íocaíochtaí leasa
shóisialaigh thíos.

Riarann [ Comhlámh ](https://comhlamh.org/social-services-and-pensions/) an
Scéim OFD thar ceann na Roinne Gnóthaí Fostaíochta agus Coimirce Sóisialaí. Is
carthanas é Comhlámh atá maoinithe ag [ Cúnamh Éireann
](https://www.irishaid.ie/) den chuid is mó. Oibríonn sé chun forbairt
dhomhanda a chur chun cinn.

###  Cé atá ina oibrí forbartha deonach ?

Is éard is oibrithe forbartha deonacha iad daoine atá:

  * Ag obair go sealadach lasmuigh d'Éirinn i dtír atá ag forbairt 
  * Ar théarmaí deonacha (ciallaíonn sé seo go bhfuil an tuarastal nó an pá a fhaigheann tú ag teacht le rátaí pá áitiúla sa tír atá ag forbairt) 

Ag obair in obair eagraithe ag nó trí Chúnamh Éireann, nó trí eagraíocht eile
atá deimhnithe ag Comhlámh. Ní mór an obair forbartha a bheith faofa sula
bhfágann tú Éire.

**Ní mheastar** gur oibrithe forbartha deonacha faoin scéim iad baill d'ord
reiligiúnach a bhfuil dualgais thréadacha mar chuid dá gcuid oibre.

##  Conas a cháilím do chreidmheasanna oibríforbartha deonaigh?

Chun cáiliú do chreidmheasanna OFD, ní mór duit a bheith i d’oibrí forbartha
deonach. Ní mór duit freisin :

  * A bheith os cionn 16 bliana d'aois 
  * A bheith i do chónaí in Éirinn díreach roimh dhul i mbun fostaíochta thar lear 
  * A bheith fostaithe faoi choinníollacha pá atá cosúil leis na coinníollacha áitiúla sa tír atá ag forbairt 

###  Ranníocaíochtaí ÁSPC - íoctha agus creidiúnaithe

Braitheann an chaoi a bhfeidhmíonn an scéim ar na ranníocaíochtaí árachais
shóisialta (ÁSPC) atá íoctha agat tú sula dtéann tú thar lear:

  * Má tá **104 seachtain** nó níos mó de ranníocaíochtaí ÁSPC íoctha nó creidiúnaithe agat ó thús do shaol oibre, faigheann tú creidmheasanna OFD don tréimhse a chaitheann tú mar oibrí forbartha deonach (suas le 5 bliana). 
  * Má tá **níos lú ná 104 seachtaine** de ranníocaíochtaí ÁSPC íoctha nó creidiúnaithe agat, déanfaidh Comhlámh ranníocaíochtaí thar do cheann go dtí go mbeidh ranníocaíochtaí 104 seachtain agat. Ina dhiaidh sin, faigheann tú creidmheasanna OFD ar an ngnáthbhealach (ar feadh suas le 5 bliana). 
  * Má bhí 2 bhliain chánach as a chéile agat **gan aon ranníocaíochtaí íoctha nó creidiúnaithe** díreach sula ndeachaigh tú thar lear mar oibrí forbartha deonach, íocfaidh Comhlámh ranníocaíochtaí Aicme A don chéad 26 seachtain de do chuid socrúcháin. 

###  Seirbhísigh Phoiblí

Riarann Comhlámh Scéim Pinsean na Seirbhíse Poiblí d'Oibrithe Forbartha
Deonacha fresin thar ceann Chúnamh Éireann. Ligeann an scéim seo do
sheirbhísigh phoiblí a ranníocaíochtaí pinsin a íocadh agus iad ag fónamh thar
lear ar feadh sé mhí as a chéile nó níos mó agus suas le dhá bhliain ar a
mhéad. Déan teagmháil a dhéanamh le Comhlámh chun [ tuilleadh eolais a fháil
faoin scéim d'oibrithe na earnála poiblí. ](https://comhlamh.org/social-
services-and-pensions/)

###  An Teorainn cúig bliana

Ní féidir creidmheasanna OFD a dhámhachtain ach ar feadh 5 bliana ar a mhéad.
Cuirtear tréimhsí éagsúla oibre mar oibrí forbartha deonach le chéile chun na
5 bliana a ríomh. Mar shampla, má bhí tú i do OFD ar feadh 3 bliana, agus más
mian leat dul thar lear mar OFD ar feadh 3 bliana eile, ní bheidh tú i
dteideal creidmheasanna OFD ach ar feadh 2 bhliain den dara socrúchán.

Má tá do shocrúchán thar lear níos mó ná 5 bliana, bronntar creidmheasanna OFD
ort, nuair is indéanta, don tréimhse is tairbhiúla duit.

###  Sosanna gairme agus ranníocaíochtaí árachais shóisialaigh

Má thógann tú sos gairme ó do ghnáthfhostaíocht chun dul ag obair thar lear
agus mura n-athfhostaítear tú láithreach bonn nuair a fhilleann tú ar Éirinn
ba chóir duit dul i dteagmháil le [ d'oifig leasa shóisialaigh nó le d’ionad
Intreo áitiúil ](https://www.gov.ie/en/directory/category/e1f4b5-intreo-
offices/?referrer=https://www.welfare.ie/en/Pages/List-of-Social-Welfare-
Local-and-Branch-Offices-by-County.aspx) .

Is í an riail ghinearálta ná gur féidir le hoibrithe forbartha deonacha a
fhilleann Sochar Cuardaitheora Poist a éileamh má tá tréimhse a sosa gairme
caite agus nach bhfuil aon obair ar fáil óna bhfostóir roimhe seo. Mar sin
féin, mura bhfuil do shos gairme éagtha, níl tú i dteideal éileamh a dhéanamh.

##  Conas a chabhraíonn creidmheasanna OFD liom cáiliú le haghaidh íocaíochtaí
leasa shóisialaigh?

Is féidir le creidmheasanna OFD cabhrú leat cáiliú le haghaidh íocaíochtaí
trí:

  * Breathnú ar am a chaitheann tú thar lear ar an gcaoi chéanna mar am caite in Éirinn agus 
  * Roinnt de na coinníollacha d’íocaíochtaí leasa shóisialaigh ÁSPC-bhunaithe a bhaint. 

###  Coinníollacha ÁSPC le haghaidh íocaíochtaí a chomhlíonadh

Má fhilleann tú ar Éirinn tar éis do chuid oibre forbartha deonaí, agus má
dhéanann tú iarratas ar íocaíocht leasa shóisialaigh, is féidir an t-am a
chaith tú thar lear mar oibrí forbartha deonach a úsáid chun na riachtanais
ÁSPC don íocaíocht a chomhlíonadh amhail is **dá mbeadh tú ag obair in Éirinn
le linn an ama sin** . Baineann sé seo le:

  * [ Sochar Uchtaíoch ](/ga/social-welfare/families-and-children/adoptive-benefit/)
  * [ Sochar Cúramóra ](/ga/social-welfare/carers/carers-benefit/)
  * [ Sochar Sláinte agus Sábháilteachta ](/ga/social-welfare/families-and-children/health-safety-benefit/)
  * Sochar Breoiteachta 
  * Sochar Cuardaitheora Poist 
  * [ Sochar Máithreachais ](/ga/social-welfare/families-and-children/maternity-benefit/)
  * [ Sochar Tuismitheora ](/ga/social-welfare/families-and-children/parents-benefit/)
  * [ Sochar Atharthachta ](/ga/social-welfare/families-and-children/paternity-benefit/)
  * Scéim Sochar Cóireála (sochair optúla, chluas agus fiaclóireachta) 

###  Coinníollacha cáilitheacha eile

Éascaíonn an scéim OFD an próiseas cáilithe le haghaidh íocaíochtaí freisin,
trí roinnt de na coinníollacha nach mór duit a chomhlíonadh de ghnáth a
bhaint.

###  Sochar Breoiteachta, Sochar Cuardaitheora Poist agus Sochar Sláinte agus
Sábháilteachta

Faigheann tú an ráta iomlán íocaíochta, beag beann ar an méid a thuill tú sa
bhliain chánach ábhartha. Ciallaíonn sé seo go bhfaigheann tú ráta iomlán na
híocaíochta i gcás éileamh a dhéanann tú i mbliain d’fhillte, agus sna 2
bhliain i ndiaidh d’fhillte. Ní mór duit na rialacha eile go léir a
chomhlíonadh chun cáiliú.

###  Sochar Cúramóra

Ní gá go mbeadh ranníocaíochtaí íoctha ag oibrithe forbartha deonacha sa
bhliain chánach ábhartha, nó go raibh siad i bhfostaíocht ar feadh 8
seachtaine sna 26 seachtaine sula dtosaíonn siad a Sochar Cúramóra. Ní mór
duit Sochar Cúramóra a éileamh láithreach ag deireadh do chuid oibre forbartha
deonaí chun cáiliú.

###  Sochar Atharthachta, Sochar Máithreachais, Sochar Uchtaíoch agus Sochar
Tuismitheora

Is féidir leat cáiliú do na híocaíochtaí seo sa bhliain a fhilleann tú ar
Éirinn ón tír atá ag forbairt nó sa bhliain tar éis duit filleadh.

Ní mór duit 39 seachtain de ranníocaíochtaí a bheith íoctha agat nó
creidiúnaithe ó thús do shaoil oibre.

###  Sochar Cóireála

Is féidir leat iarratas a dhéanamh ar Shochar Cóireála sa bhliain a fhilleann
tú, nó sa bhliain dár gcionn, má tá 26 seachtaine de ranníocaíochtaí íoctha
agat ó thús do shaoil oibre, agus má tá 26 seachtaine íoctha nó creidiúnaithe
agat sa bhliain chánach ábhartha.

##  Conas iarratas a dhéanamh

Is féidir leat iarratas a dhéanamh ar ranníocaíochtaí creidiúnaithe trí [
Fhoirm VOL DEV 1 (pdf) ](https://www.gov.ie/en/organisation/department-of-
employment-affairs-and-social-
protection/?referrer=https://www.welfare.ie/en/pdf/vol_dev1.pdf) a chomhlánú.
Ba chóir foirmeacha comhlánaithe a chur ar ais chuig do ghníomhaireacht
sheolta, agus seolfaidh sí ar aghaidh chuig Comhlámh í. Cinntigh go luann tú [
d'uimhir Phearsanta Seirbhíse Poiblí (PSP) ](/ga/social-welfare/irish-social-
welfare-system/personal-public-service-number/) cheart nuair a chomhlánaíonn
tú an fhoirm.

Déanann Comhlámh dindiúirí na gníomhaireachta seolta a fhíorú ansin agus
deimhníonn sé go bhfuil tú ag obair thar lear ar théarmaí deonacha.

Tar éis é a fhíorú, déanann Comhlámh teagmháil le Rannóg Bailithe Speisialta
na Roinne Gnóthaí Fostaíochta agus Coimirce Sóisialaí agus déanann an oifig
seo nóta ar thréimhse do shocrúcháin.

Is féidir leat [ tuilleadh eolais a fháil faoin scéim Oibrí Forbartha Deonach
ar gov.ie ](https://www.gov.ie/en/publication/3df362-operational-guidelines-
prsi-prsi-special-collection-system/#volunteer-development-worker) .

##  Cá háit a ndéanfaidh méiarratas

###  Rannóg Bailithe Speisialta

Roinn Coimirce Sóisialaí

Oifig Seirbhísí Leasa Shóisialaigh  
Bóthar Chorcaí  
Port Láirge  
X91 EH04  
Éire

**Teil:** (01) 704 3000 or 0818 690 690

**Láithreán Gréasáin:** [
https://www.gov.ie/en/publication/3df362-operational-guidelines-prsi-prsi-
special-collection-system/
](https://www.gov.ie/en/publication/3df362-operational-guidelines-prsi-prsi-
special-collection-system/)

###  Comhlámh

12 Sráid na Parliaminte  
Baile Átha Cliath 2  
Ireland

**Teil:** +353 (0)1 478 3490

**Láithreán Gréasáin:** [ https://comhlamh.org/ ](https://comhlamh.org/)

**R-phost:** [ info@comhlamh.org ](mailto:info@comhlamh.org)

_**Dáta an Leasaithe Deireanaigh:** 11 Lúnasa 2022 _

[
](https://facebook.com/sharer/sharer.php?u=https://www.citizensinformation.ie/ga/moving-
country/moving-abroad/working-abroad/voluntary-development-work-abroad-and-
social-insurance/?utm_source=sharebutton_facebook) [
](https://twitter.com/intent/tweet/?text=Oibrithe%20forbartha%20deonacha%20thar%20lear%20agus%20%C3%A1rachas%20s%C3%B3isialta&url=https://www.citizensinformation.ie/ga/moving-
country/moving-abroad/working-abroad/voluntary-development-work-abroad-and-
social-insurance/?utm_source=sharebutton_twitter) [
](whatsapp://send?text=https://www.citizensinformation.ie/ga/moving-
country/moving-abroad/working-abroad/voluntary-development-work-abroad-and-
social-insurance/?utm_source=sharebutton_whatsapp) [
](mailto:?subject=Oibrithe%20forbartha%20deonacha%20thar%20lear%20agus%20%C3%A1rachas%20s%C3%B3isialta&body=https://www.citizensinformation.ie/ga/moving-
country/moving-abroad/working-abroad/voluntary-development-work-abroad-and-
social-insurance/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Ranníocaíochtaí deonacha árachais shóisialaigh_ ](/ga/social-welfare/irish-social-welfare-system/social-insurance-prsi/voluntary-prsi-contributions/)

Is féidir le ranníocaíochtaí deonacha árachais shóisialta cuidiú leat cáiliú i
gcomhair íocaíochtaí árachais shóisialaigh sa todhchaí. Faigh amach tuilleadh
faoi ranníocaíochtaí deonacha a dhéanamh.

  * [ _Ag teacht go hÉirinn - Cáin agus Árachas Sóisialach_ ](/ga/moving-country/working-in-ireland/migrant-workers/coming-to-ie-tax/)

Ag teacht go hÉirinn le dul ag obair anseo; cáin, áit chónaithe, áit
sainchónithe, cánachas dúbailte, ioncam a saoraíodh roimh theacht go hÉirinn
agus fostaíocht sealadach in Éirinn.

  * [ _Fostaíocht pháirtaimseartha agus árachas sóisialach_ ](/ga/social-welfare/irish-social-welfare-system/social-insurance-prsi/part-time-work-and-social-insurance-prsi/)

Baineann fostaiocht phairtaimseartha le do theidlíocht Pinsean Stáit
(Ranníocach).

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

