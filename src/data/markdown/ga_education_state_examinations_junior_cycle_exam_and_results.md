English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Scrúduithe stáit ](/ga/education/state-examinations/) >
Scrúdú agus torthaí na Sraithe Sóisearaí

#  Scrúdú agus torthaí na Sraithe Sóisearaí

  * Scrúduithe na Sraithe Sóisearaí 
  * Sraithe Sóisearaí 2024 
  * Dámhachtainí agus gráid na Sraithe Sóisearaí 
  * Táille Scrúdú na Sraithe Sóisearaí 
  * Toradh na Sraithe Sóisearaí 
  * Conas do thorthaí a achomharc 
  * Tuilleadh eolais 

##  Scrúduithe na Sraithe Sóisearaí

Déantar scrúdú na Sraithe Sóisearaí ag deireadh na Sraithe Sóisearaí in iar-
bhunscoileanna.

Reáchtáiltear an scrúdú scríofa i mí an Mheithimh sa tríú bliain den tSraith
Shóisearach.

Is féidir leat eolas a fháil faoi scrúdpháipéir an Teastais Shóisearaigh
roimhe seo.

##  Sraithe Sóisearaí 2024

Is féidir leat eolas a fháil faoin socrú measúnaithe do scrúduithe na Sraithe
Sóisearaí 2024.  
  
Tá na dátaí do thrialacha praiticiúla léirithe ceoil sa tSraith Shóisearach
2024 ar fáil.  
  
Foilseoidh Coimisiún na Scrúduithe Stáit (CSS) amchlár na scrúduithe agus
tuilleadh eolais don tSraith Shóisearach 2024.

##  Dámhachtainí agus gráid na Sraithe Sóisearaí

In 2022, tháinig Próifíl Ghnóthachtála na Sraithe Sóisearaí (PGSS) in áit an
Teastais Shóisearaigh. Cuireann sé measúnú rangbhunaithe leis an gclár, atá
bunaithe ar an obair a rinne an dalta sa dara agus sa tríú bliain.

Tá tuilleadh eolais faoi na hathruithe ar an tSraith Shóisearach ar fáil ón [
gComhairle Náisiúnta Curaclaim agus Measúnachta (CNCM)
](https://www.curriculumonline.ie/Junior-Cycle/Junior-Cycle-is-changing/) .

###  **Gráid Phróifíl Ghnóthachtála na Sraithe Sóisearaí**

**Raon Céatadáin** |  **Grád**  
---|---  
90 nó os a chionn  |  Gradam   
75 ach níos lú ná 90  |  Ardtuillteanas   
55 ach níos lú ná 75  |  Tuillteanas   
40 ach níos lú ná 55  |  Gnóthaithe   
20 ach níos lú ná 40  |  Gnóthaithe go páirteach   
Níos lú ná 20  |  Neamhghrádaithe   
  
Ó 2014 go 2021, bhí bandaí gráid “A-NG” a bhain leis an sean-Teastais
Shóisearaigh agus tuairisceoirí nua na Sraithe Sóisearaí “Neamhhhnóthaithe-
Gradam” le feiceáil ar Phróifíl Ghnóthachtála na Sraithe Sóisearaí.

##  Táille Scrúdú na Sraithe Sóisearaí

Ní bheidh aon táille ar scrúdú na Sraithe Sóisearaí in 2024.

##  Toradh na Sraithe Sóisearaí

Is féidir leat do thorthaí a fháil ó do scoil agus ar [ shuíomh gréasáin
Choimisiún na Scrúduithe Stáit ](https://www.examinations.ie/) . Beidh do
scrúduimhir agus d’uimhir aitheantais phearsanta ag teastáil chun do thorthaí
a rochtain ar líne. Is féidir an dá uimhir seo a fháil ó do scoil.

###  Ag fáil do thorthaí ó bhlianta roimhe seo

Chun ráiteas deimhnithe ar scrúdú a fháil, is féidir iarratas a dhéanamh i [
scríbhinn nó an fhoirm iarratais a úsáid
](https://www.examinations.ie/?l=en&mc=ca&sc=sor) . Ní mór duit na sonraí
pearsanta seo leanas a chur ar fáil:

  * Ainm agus sloinne 
  * Ainm ag am an scrúdaithe (más difriúil) 
  * Seoladh reatha 
  * Uimhir ghutháin i rith an lae 
  * Dáta breithe 
  * Bliain an scrúdaithe 
  * Ainm agus seoladh na scoile 
  * Scrúduimhir (más eol) 
  * Uimhir Phearsanta Seirbhíse Poiblí 

Léigh tuilleadh faoi iarratas a dhéanamh ar ráiteas ar thorthaí scrúduithe.

##  Conas do thorthaí a achomharc

Más maith leat [ achomharc a dhéanamh ar thorthaí scrúduithe na Sraithe
Sóisearaí ](http://www.examinations.ie/index.php?l=en&mc=ca&sc=gj) , ba cheart
duit iarratas a dhéanamh trí do scoil.

In 2023, ba é €32 an táille achomhairc do gach ábhar. Aisíocadh an táille má
bhronntar grád níos airde mar thoradh ar an achomharc.

##  Tuilleadh eolais

###  Coimisiún na Scrúduithe Stáit

Corr na Madadh  
Áth Luain  
An Iarmhí  
Éire

**Teil:** (090) 644 2700

**Facs:** (090) 644 2744

**Láithreán Gréasáin:** [ http://www.examinations.ie/
](http://www.examinations.ie/)

_**Dáta an Leasaithe Deireanaigh:** 20 Nollaig 2023 _

[
](https://facebook.com/sharer/sharer.php?u=https://www.citizensinformation.ie/ga/education/state-
examinations/junior-cycle-exam-and-results/?utm_source=sharebutton_facebook) [
](https://twitter.com/intent/tweet/?text=Scr%C3%BAd%C3%BA%20agus%20tortha%C3%AD%20na%20Sraithe%20S%C3%B3iseara%C3%AD&url=https://www.citizensinformation.ie/ga/education/state-
examinations/junior-cycle-exam-and-results/?utm_source=sharebutton_twitter) [
](whatsapp://send?text=https://www.citizensinformation.ie/ga/education/state-
examinations/junior-cycle-exam-and-results/?utm_source=sharebutton_whatsapp) [
](mailto:?subject=Scr%C3%BAd%C3%BA%20agus%20tortha%C3%AD%20na%20Sraithe%20S%C3%B3iseara%C3%AD&body=https://www.citizensinformation.ie/ga/education/state-
examinations/junior-cycle-exam-and-results/?utm_source=sharebutton_email) [
](javascript:void\(0\))

###  Ábhar Gaolmhar

  * [ _An tSraith Shóisearach_ ](/ga/education/primary-and-post-primary-education/going-to-post-primary-school/an-tsraith-shoisearach/)

Tugtar an tSraith Shóisearach ar an gcéad tréimhse trí bliana d'oideachas dara
leibhéal.

  * [ _Coimisiún na Scrúduithe Stáit_ ](/ga/education/state-examinations/the-state-examinations-commission/)

Cur síos ar obair Choimisiún na Scrúduithe Stáit.

  * [ _Cinntí a dhéanann an tAire Dlí agus Cirt agus Comhionnanais maidir le cosaint idirnáisiúnta_ ](/ga/moving-country/asylum-seekers-and-refugees/the-asylum-process-in-ireland/minister-for-justice/)

Cuireann an doiciméad seo síos ar ról an Aire Dlí, Cirt agus Comhionnanais i
mbronnadh na cosanta idirnáisiúnta (stádas teifigh nó cosaint thánaisteach)
agus na cearta dlíthiúla atá ag duine ar a mbronnadh cosaint idirnáisiúnta.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

