English  | **Gaeilge**

**Anseo atá tú:** [ Baile ](/ga/) > [ Dlí ](/ga/justice/) > [ An Dlí Coiriúil
](/ga/justice/criminal-law/) > Ciontuithe spíonta

#  Ciontuithe spíonta

  * Réamhrá 
  * Cionta na gciontuithe ídithe 
  * Nochtadh na gciontuithe ídithe 

##  Réamhrá

Má tá do phianbhreith críochnaithe agat tar éis ciontú coiriúil, ba chóir thú
a ghlacadh ar ais sa phobal. Ach i gcásanna áirithe, b’fhéidir go mbeadh ort
do chiontuithe coiriúla a nochtadh, m.sh. agus iarratas á dhéanamh agat ar
cheadúnais nó ar phoist áirithe.

Má tá ciontú coiriúil agat, b’fhéidir nach mbeidh tú in ann:

  * Dul isteach i ngairmeacha áirithe mar an dlí nó an leigheas 
  * Ceadúnas a fháil amhail ceadúnas FSP (feithicil seirbhíse poiblí), ceadúnas tiomána nó ceadúnas airm tine 
  * Clúdach árachais a fháil 

D’fhéadfadh torthaí níos tromchúisí fós a theacht as muna nochtann tú an
ciontú agus má thagann sé chun solais níos déanaí.

Mar sin féin, tá cásanna áirithe ann inar féidir cionta ar leith a bhaint den
taifead, nó b’fhéidir nach gcaithfí á nochtadh tar éis tréimhse ama. Faoi réir
an Achta um Cheartas Coiriúil (Cionta Caite agus Nochtadh Áirithe) 2016,
déantar raon mionchionta a ídiú tar éis 7 mbliain. Ciallaíonn a leithéid nach
gcaithfidh aosach a chiontaítear i gcion atá clúdaithe ag an Acht an ciontú a
nochtadh tar éis 7 mbliain, ach amháin i gcúinsí áirithe.

###  **Ciontuithe stairiúla ar ghnéas comhthoiliúil idir fir**

Tá sé beartaithe ag an Rialtas scéim reachtúil a thabhairt isteach inar féidir
le fir a ciontaíodh roimhe seo as gabháil do ghníomhaíocht ghnéasach
chomhthoiliúil le fir eile iarratas a dhéanamh chun neamhaird a dhéanamh den
chiontú.

Déanfar an leathanach seo a nuashonrú de réir mar a bheidh tuilleadh faisnéise
ar fáil.

Is féidir leat [ tuarascáil deiridh agus moltaí an ghrúpa oibre (pdf)
](https://www.gov.ie/pdf/?file=https://assets.gov.ie/261368/cc6fecf3-e3b0-4dd3-ad34-c9cb12ba1280.pdf#page=null)
a léamh.

##  Cionta na gciontuithe ídithe

Ídítear na ciontuithe seo a leanas tar éis 7 mbliain má chomhlíon tú an
phianbhreith nó an t-ordú a gearradh:

  * Gach ciontú sa Chúirt Dúiche as cionta tiomána seachas ciontaithe as an tiomáint chontúirteach (ach teoranta d’aon chiontú amháin) 
  * Gach ciontú sa Chúirt Dúiche as mionchionta an oird phoiblí 
  * Ciontú amháin (seachas cion tiomána nó oird phoiblí) sa Chúirt Dúiche as a dtáinig téarma príosúin 12 mhí nó níos gairide (nó fíneáil) 

Ní bhaineann an tAcht le haon chiontú i gcion gnéis nó i gcion a chuireadh
faoi thriail sa Phríomh-Chúirt Choiriúil. Ní féidir lena leithéid cionta seo
éirí ina gciontuithe ídithe.

##  Nochtadh na gciontuithe ídithe

De ghnáth, ní gá duit ciontú ídithe a nochtadh agus tú ag cur faisnéise ar
fáil i leith ciontuithe ón am atá thart.

Ní mór duit gach ciontú ídithe a nochtadh sna cásanna seo a leanas:

  * In agallamh Garda tar éis duit a ghabháil i dtaca le himscrúdú ar chion éigin 
  * Má tá iarratas á dhéanamh agat ar theacht isteach sa Stát, nó ar fhanacht sa Stát 
  * Agus iarratas á dhéanamh agat ar shaoránacht a hnÉireann 
  * Maidir le hiarratas a dhéanamh nó le linn imscrúdaithe faoi Chuid 3 den Acht um Athchóiriú an Bhainc Ceannais 2010 
  * In imeachtaí cúirte faoi na cúinsí atá leagtha amach in Alt 7 den Acht 
  * Ar aon mholadh nó ar aon foirm árachais, má ciontaíodh thú sa chalaois, sa mhealladh nó sa mhímhacántacht agus éileamh á dhéanamh agat 
  * Agus iarratas a dhéanamh agat ar chineálacha ceadúnas ar leith, m.sh. ceadúnas feithiclí seirbhíse poiblí, ceadúnas slándála príobháideacha, ceadúnas tacsaí agus ceadúnas airm tine 

Ní féidir úsáid a bhaint as an reachtaíocht um chiontuithe ídithe na hÉireann
sa chás ina bhfuil ort faisnéis faoi do chiontuithe coiriúla a nochtadh do
stát eile. Beidh tú faoi réir dhlíthe na tíre sin agus b’fhéidir go mbeadh ort
a leithéid ciontaithe a nochtadh.

###  Fostaíocht

De ghnáth, ní gá duit ciontú ídithe a nochtadh agus post á lorg agat. Mar sin
féin, caithfidh tú aon chiontuithe ídithe a nochtadh má tá iarratas á dhéanamh
agat ar obair do chomhlachtaí áirithe, m.sh.:

  * An Garda Síochána 
  * An tSeirbhís Chúirteanna 
  * Ranna ar leith an Rialtais 

Tá liosta na gcomhlachtaí nach mór duit ciontuithe ídithe a nochtadh dóibh
leagtha amach i Schedule 2 of the Act.

Níl feidhm ag réimeas na neamhnochta faoin Acht um Cheartas Coiriúil (Cionta
Caite agus Nochtadh Áirithe) 2016 maidir le haon fhostaíocht a baineann le
leanaí nó le daoine fásta ar lagchuidiú. Mar sin féin, ní mór d’iarratasóirí
ar na róil seo a bheith faoi ghrinnfhiosrúchán an Gharda Síochána agus tá a
réimeas féin na neamhnochta acu.

###  Rochtain ar thaifid choiriúla atá i seilbh an Gharda Síochána

Má iarrann tú cóip de do thaifead coiriúil ón nGarda Síochána, cuirfear an
taifead ar fáil i 2 chuid, agus cuirfear na ciontuithe caite (más ann) ar fáil
leo féin agus ní mar chuid de na ciontuithe eile. Ciallaíonn a leithéid go
mbeidh tú in ann taifead glan a chur ar fáil má tá do chuid ciontuithe ídithe.

_**Dáta an Leasaithe Deireanaigh:** 20 Meán Fómhair 2023 _

[
](https://facebook.com/sharer/sharer.php?u=https://www.citizensinformation.ie/ga/justice/criminal-
law/spent-convictions/?utm_source=sharebutton_facebook) [
](https://twitter.com/intent/tweet/?text=Ciontuithe%20sp%C3%ADonta&url=https://www.citizensinformation.ie/ga/justice/criminal-
law/spent-convictions/?utm_source=sharebutton_twitter) [
](whatsapp://send?text=https://www.citizensinformation.ie/ga/justice/criminal-
law/spent-convictions/?utm_source=sharebutton_whatsapp) [
](mailto:?subject=Ciontuithe%20sp%C3%ADonta&body=https://www.citizensinformation.ie/ga/justice/criminal-
law/spent-convictions/?utm_source=sharebutton_email) [ ](javascript:void\(0\))

###  Ábhar Gaolmhar

  * [ _Fíneálacha uasta ar ciontú achomair_ ](/ga/justice/criminal-law/criminal-trial/fines-for-criminal-offences/)

Is ann do 5 aicme d’fhineáil uasta a bhaineann le ciontuithe achomair.

  * [ _Teorainneacha ama chun imeachtaí coiriúla a thosú_ ](/ga/justice/criminal-law/criminal-trial/time-limitations/)

Tá cur síos anseo ar na téarmaí ama le tús a chur le cás coiriúil.

  * [ _Pointí pionóis i gcomhair cionta tiomána_ ](/ga/travel-and-recreation/motoring/driving-offences/penalty-points-for-driving-offences/)

Tugadh pointí pionóis i gcomhair cionta tiomána isteach in 2001. Conas a
oibríonn córas na bpointí pionóis? Cad iad na cionta a dtéann pointí pionóis
leo, agus cé chomh fada a fhanann pointí ar do cheadúnas? Faigh amach anseo.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

