English  | **Gaeilge**

**Anseo atá tú:** [ Baile ](/ga/) > [ Sláinte ](/ga/health/) > [ Córas sláinte
](/ga/health/health-system/) > An t-árachas sláinte príobbháideach

#  An t-árachas sláinte príobbháideach

  * Eolas 
  * Rialacha 
  * Conas iarratas a dhéanamh 
  * Cá háit a ndéanfaidh mé iarratas 

##  Eolas

Tairgeann roinnt comhlachtaí in Éirinn árachas sláinte príobháideach deonach.

Is é an [ Bord Árachais Sláinte Dheonaigh (VHI) ](http://www.vhi.ie) an
soláthraí is mó árachais sláinte dheonaigh phríobháidigh. Comhlacht reachtúil
is ea é a ndéanann an tAire Sláinte a bhord a cheapadh. Oibríonn [ Laya
Healthcare ](http://www.layahealthcare.ie/) , QUINN-healthcare roimhe seo, [
Aviva ](http://www.hibernian.ie/) , [ GloHealth ](http://www.glohealth.ie/)
agus [ HSF Health Plan ](http://www.hsf.ie/) (níl aon chumhdach costais
ospidéil d'othair chónaitheach) mar sholáthraí árachais sláinte dheonaigh
phríobháidigh in Éirinn freisin. Tá roinnt soláthraithe árachais sláinte
seanbhunaithe ann a dheailáileann le grúpaí áirithe fostaithe – ní féidir ach
le fostaithe agus fostaithe ar scor agus a gcleithiúnaithe a bheith ina mbaill
dóibh. Cuirtear scéimeanna le ballraíocht theoranta ar na scéimeanna seo –
áirítear mar shamplaí na scéimeanna do na Gardaí, do oifigigh phríosúin agus
do fhostaithe an BSE. Baineann na rialacha i dtaca le hárachas sláinte go
cothrom leis na soláthraithe uile, ach déantar roinnt eisceachtaí i gcás na
scéimeanna le ballraíocht theoranta.

###  Úsáid árachais sláinte

Úsáidtear árachas sláinte chun íoc as cúram príobháideach ospidéil nó cúram ó
ghairmithe éagsúla sláinte san hospidéil nó ina gcuid cleachtas féin. Tá
socruithe éagsúla ann ó chomhlacht go céile, ach tá socruithe ag an gcuid is
mó de na comhlachtaí a ligeann don chomhlacht an ospidéal a íoc go díreach. De
ghnáth íocann tú an gairmí sláinte agus ansin cuireann tú éileamh isteach ar
an gcomhlacht sláinte árachais. Ba chóir duit fáil amach ó do chomhlacht féin
cén nósanna imeachta atá acu.

###  An tÚdarás Árachais Shláinte

Rialóir neamhspleách reachtúil do mhargadh an árachais phríobháidigh sláinte
in Éirinn é an [ tÚdarás um Árachas Sláinte (ÚÁS) ](http://www.hia.ie/) .
Déanann sé monatóireacht ar oibriú an ghnó um árachas sláinte in Éirinn agus
cuireann sé comhairle ar an Aire Sláinte ina thaobh, san áireamh déanann sé
measúnú ar an tionchar atá ag aon rialacháin nó reachtaíocht nua ar
thomhaltóirí. Tá sé mar aidhm ag an Údarás déanamh cinnte go bhfuil
tomhaltóirí ar an eolas maidir lena gcearta; go bhfuil cur síos cothrom déanta
ar an gclúdach i bpolasaithe agus in ábhar bolscaireachta ar bhealach gur
féidir comparáid a dhéanamh idir pholasaithe. Déanann an tÚdarás athbhreithniú
chomh maith ar oiriúnacht na gcleachtas a mbaineann lucht árachais úsáid astu
agus iad ag déileáil le tomhaltóirí.

Tá tuairisc foilsithe ag an Údarás um Árachas Sláinte ar a dtugtar: [ Mo
Chearta, mo Roghanna (pdf)
](http://www.hia.ie/assets/files/publications/Consumer_Info_Brochures/Final_HIA%20My%20Rights%20My%20Choices%202013.pdf)
agus [ Táirgí Árachais Phríobháidigh Sláinte a Roghnú (pdf),
](http://www.hia.ie/publication/selecting-a-product/) Is féidir iad ar líne a
léamh nó [ iarratas ar chruacóíp a dhéanamh ](http://www.hia.ie/booklet-
request-form) .

Is féidir comparáid na príomhchostais agus sochair a bhaineann le táirgí
árachais sláinte difríúla a dhéanamh tríd an [ uirlis comparáide táirgí.
](http://www.hia.ie/ci/health-insurance-comparison)

###  Cothromú riosca

Baineann ceann de bhunfheidhmeanna an Údaráis um Árachas Sláinte le hoibriú
Scéime um Chothromú Riosca. Is próiseas é cothromú fiontar a fhéachann le
neodrú a dhéanamh ar na difríochtaí i gcostais árachóirí a eascraíonn as
athruithe i bpróifíl aoise a mball. Tá an próiseas sin ábhartha don
chustaiméir sá mhéid go bhféadfadh sé difear a dhéanamh do chúrsaí áirithe
amhail feidhmiú an phobalrátaithe agus iomaíocht idir árachóirí. Déanann an
tÚdarás Árachas Sláinte Ciste um Chothromú Fiontar a riar, rud a íocann
creidmheasanna sláinte don chuideachta árachais thar ceann daoine atá os cionn
60 bliain d’aois chun cabhrú le freastal ar a gcostais éileamh níos airde. Ní
ionann na creidmheasanna sláinte do gach aois, don dá inscne ná don leibhéal
clúdaigh. Cistítear na creidmheasanna sin trí thobhach pobalrátaithe árachais
sláinte a n-íocann árachóirí sláinte é.

##  Rialacha

Ní mór do gach árachóir sláinte a chlárú leis an Údarás Árachais Sláinte. Is
iondúil go mbíonn ar árachóirí riachtanais éagsúla stuamachta a shásamh, a
bhaineann leis [ Banc Ceannais na hÉireann
](http://www.centralbank.ie/Pages/home.aspx) – baineann na riachtanais seo go
ginearálta leis na comhlachtaí go léir árachais agus seirbhísí airgeadais,
agus le hábhair cosúil le feidhmiú airgeadais agus polasaithe infheistíochta.

###  Íosleibhéal sochar

I láthair na huaire, ní mór do chomhlachtaí a thairgeann clúdach i dtaca le
seirbhísí ospidéil othar cónaitheach íosleibhéal sochar a chur ar fáil. Ní mór
dóibh íosleibhéal clúdaigh a thairiscint maidir le:

  * Cúram lae/cóireáil othar cónaitheach 
  * Cóireáil ospidéil othar seachtrach 
  * Sochair mháithreachais 
  * Téarnamh 
  * Cóireáil shíciatrach agus mí-úsáid substaintí. 

Is é an t-íosleibhéal cóiríochta cóiríocht leathphríobháideach in ospidéal
poiblí _._

###  Conarthaí eile árachais

Tá sé de chead ag comhlachtaí conarthaí a thairiscint atá teoranta do
sheirbhísí áirithe sláinte, mar shampla do sheirbhísí fiacla agus optúla, gan
a bheith orthu na riachtanais ghinearálta i dtaca le rátáil phobail a shásamh,
clárú oscailte agus clúdach feadh saoil. Is féidir leo chomh maith conarthaí a
thairiscint maidir le seirbhísí liachleachtóir ginearálta agus othar
seachtrach gan beith orthu na riachtanais ó thaobh íosleibhéal sochair.

###  Rochtain

Baineann trí phrionsabal ghinearálta le hárachas sláinte:

  * Clárú oscailte 
  * Clúdach feadh saoil 
  * Rátáil phobail 

###  Clárú oscailte

Faoi láthair, ní mór do chomhlachtaí árachais sláinte glacadh le haon duine ar
mian leo clárú, is cuma cén aois, gnéas nó stádas sláinte atá acu - cuirtear
"clárú oscailte" air seo. Ní mór do scéimeanna le ballraíocht theoranta
glacadh le gach duine incháilithe.

###  Clúdach feadh saoil

Nuair a chláraíonn tú agus nuair leanann tú ar aghaidh ag íoc do phréimheanna,
ní féidir leis an gcomhlacht árachais gan clúdach a thabhairt duit - cuirtear
"clúdach feadh saoil" air seo.

###  Rátáil phobail

Ciallaíonn "rátáil phobail" nach mór don chomhlacht árachais an ráta céanna a
chur ar leibhéal áirithe seirbhísí, gan bacadh le haois, gnéas nó stádas
sláinte a chur san áireamh. Mar sin íocann aosaigh uile an méid céanna as na
sochair chéanna. Murab ionann agus árachas mótair nó árachas saoil, níl aon
tionchar ag gnéas, claonadh gnéasach, sláinte nó stair éileamh ar na táillí a
chaitear a íoc as árachas.

Is féidir go mbeidh táillí níos lú ná na gnáth táillí d'aosaigh i gcás daoine
faoi 18 mbliana, daoine idir 18 agus 23 bliana, daoine ar scor a bhfuil socrú
speisialta acu le scéim árachais a gcomhlachta agus daoine i scéimeanna grúpa
árachais sláinte.

###  Saoil Rátáil Chomhphobail

Ón **1 Bealtaine 2015** , beidh táillí níos airde i bhfeidhm do dhaoine atá 35
bliain d’aois nó níos sine agus árachas sláinte á cheannach acu den chéad
uair. Cuirfear lódáil 2% leis an gcostas i leith gach bliana os cionn 34
bliain d’aois. Mar shampla, má tá tú 35 bliain d’aois, beidh an costas a
íocfaidh tú 2% níos airde ná an costas a íocfaidh duine atá 34 bliain d’aois.
Má tá tú 44 bliain d’aois, beidh an costas a íocfaidh tú 20% níos airde ná an
costas a íocfaidh duine atá 34 bliain d’aois.

Ní chuirfear na lódálacha sin i bhfeidhm sa chás go bhfuil árachas sláinte
agat cheana féin nuair a thagann siad i bhfeidhm.

Más rud é nach bhfuil árachas agat an 1 Bealtaine 2015 agus go raibh árachas
sláinte agat roimhe sin, beidh tú in ann creidmheas a fháil i leith an ama ina
raibh árachas agat, rud a laghdóidh líon na mblianta a mbeidh feidhm ag an
lódáil ina leith.

Má tá briseadh de níos lú ná 13 seachtaine ann i do chlúdach, ní dhéanfar
difear do do lódáil.

Má chealaigh tú do chlúdach árachais ar feadh tréimhsí fostaíochta ón 1 Eanáir
2008, beifear in ann creidmheasanna trí bliana ar a mhéad a chur ar fáil.

Más rud é go mbeidh cónaí ort lasmuigh d’Éirinn an 1 Bealtaine 2015 agus go
mbogfaidh tú go hÉirinn ina dhiaidh sin, ní chuirfear lódáil i bhfeidhm i do
leith sa chás go gceannóidh tú árachas sláinte laistigh de naoi mí agus go
gcoinneoidh tú an t-árachas sin ar bun.

Tá liosta de [ cheisteanna coitianta faoin bpobalrátú saoil
](http://health.gov.ie/wp-content/uploads/2014/07/FAQ.pdf) foilsithe ag an
Roinn Sláinte. Tá na rialacháin leagtha amach in [ Ionstraim Reachtúil 312 de
2014 (pdf) ](http://www.irishstatutebook.ie/pdf/2014/en.si.2014.0312.pdf) .

###  Tréimhsí fheithimh

Ní fhéadfaidh an chuideachta árachas sláinte diúltú do ghlacadh leat bunaithe
ar do stádas sláinte, ach féadfaidh sé srian a chur i gcúinsí áirithe leis an
gclúdach a chuirfidh sí ar fáil duit.

**Tréimhsí feithimh tosaigh**

Tá árachóirí i dteideal tréimhse feithimh thosaigh a chur i bhfeidhm sula
dtiocfaidh árachas sláinte príobháideach i bhfeidhm:

**Tréimhse feithimh sula dtiocfaidh clúdach árachais sláintephríobháidigh i bhfeidhm** **Aois** |  **Tréimhse feithimh**  
---|---  
faoi bhun 55 bliain  |  26 seachtain   
55-64  |  52 seachtain   
65 bliain nó níos sine  |  104 seachtain   
  
Beidh ar bhaill de Ghnóthas Ballraíochta Teoranta (seachas BSL) tréimhsí
feithimh d’iontrálaithe nua a chur isteach agus iad ag aistriú chuig Gnóthas
Ballraíochta Oscailte, ar nós VHI, Aviva, Laya nó GloHealth.

I gcás polasaithe a fhaightear ón **1 Bealtaine 2015** , is é a bheidh sa
tréimhse uasta tosaigh feithimh ná 26 seachtain do gach aoisghrúpa.

I gcás éilimh a bhaineann le máithreachas, fanfaidh an tréimhse feithimh
amhail 52 seachtain.

**Riochtaí atá ann cheana féin**

Ina theannta sin, féadfaidh an chuideachta árachais sláinte diúltú do chlúdach
i ndáil le riochtaí atá ort cheana féin a chur ar fáil duit ar feadh tréimhsí
níos faide tar éis duit clárú leo. Mar shampla, má tá diaibéiteas ort,
féadfaidh an chuideachta árachais diúltú d’aon chlúdach do dhiaibéiteas a chur
ar fáil duit ar feadh tréimhse shonraithe, ach ní mór di tú a chlúdach d’aon
chineálacha eile tinnis chomh luath agus a bheidh an tréimhse feithimh
thosaigh éagtha.

**Amanna feithimh do dhaoine a bhfuil riochtaí leighis orthu cheana féin** **Aois tráth an chlárúcháin** |  **Tréimhse feithimh**  
---|---  
faoi bhun 55 bliain  |  5 bliana   
55-59  |  7 mbliana   
os cionn 60 bliain  |  10 mbliana   
  
Féadfar aon tréimhse feithimh i gcomhair reachta atá ann cheana féin a aistriú
ó árachóir Éireannach amháin go hárachóir Éireannach eile; má dhéantar an
t-aistriú laistigh de 13 seachtaine, ní bheidh ar an árachaí na tréimhsí
feithimh críochnaithe a chur isteach arís. Therefore, you can normally move
from one Irish insurer to another without loss of cover.

I gcás polasaithe a fhaightear ón **1 Bealtaine 2015** , is é a bheidh sa
tréimhse uasta tosaigh feithimh i gcás coinníollacha réamhreatha ná 5 bliana
do gach aoisghrúpa.

**Tréimhsí feithimh a uasghrádú**

Má tá pleananna árachas sláinte á n-aistriú agat, féadtar na tréimhsí uasta a
leanas a chur i bhfeidhm ar aon sochar níos airde ar an bplean nua:

**Na tréimhsí uasta feithimh do shochair uasghrádaithe**  
---  
**An aois a dhéantar an t-uasghrádú** |  **Tréimhse feithimh**  
Faoi 65 bliain  |  2 bhliain   
Os cionn 65 bliain  |  5 bliana   
  
I gcás polasaithe a fhaightear ón **1 Bealtaine 2015** , is é a bheidh sa
tréimhse uasta feithimh i gcás sochair uasghrádaithe ná 2 bhliain do gach
aoisghrúpa.

##  Conas iarratas a dhéanamh

Ní mór duit iarratas a chur isteach go díreach chuig an gcomhlacht árachais ar
mian leat clárú ann. Caithfidh gach comhlacht glacadh leis na rialacha
ginearálta luaite ach i ndiaidh sin is féidir leo a rialacha féin a cheapadh.
Tá leibhéil éagsúla ar fáil agus tá rátaí éagsúla íocaíochta ag na comhlachtaí
éagsúla.

Is gnách gur conarthaí 12 mhí iad polasaithe árachas sláinte. Más mian leat
d’árachóir nó do phlean árachais a aistriú, féadfaidh tú amhlaidh a dhéanamh
ag do chéad dáta athnuachana eile. D’fhéadfadh go bhfuil [ srianta ag
árachóirí ar phlean a aistriú le linn an téarma 12 mhí
](http://www.hia.ie/consumer-information/switching/) .

Prionsabal ginearálta é i gcúrsaí árachais go bhfuil ort do shonraí ábhartha
ar fad a thabhairt don chomhlacht árachais. Mura ndéanann tú sin, d'fhéadfadh
an conradh iomlám a chur ar neamhní.

Má tá fadhbanna agat ag fáil clúdaigh, ba chóir duit a dhul i dteagmháil leis
an Roinn Sláinte nó leis an Údarás Árachais Sláinte.

##  Cá háit a ndéanfaidh mé iarratas

Tá tuilleadh eolais faoi na rialacha árachais sláinte phríobháideach ar fáil
ó:

###  Údarás an Árachais Sláinte

Teach na Canálach  
Bóthar na Canálach  
Baile Átha Cliath 6  
D06 FC93  
Éire

**Teil:** +353 (0)1 406 0080

**Láithreán Gréasáin:** [ http://www.hia.ie ](http://www.hia.ie)

**R-phost:** [ info@hia.ie ](mailto:info@hia.ie)

###  An Roinn Sláinte

Bloc 1  
Plaza Miesach  
50-58 Sráid Bhagóid Íochtarach  
Baile Átha Cliath 2  
D02 XW14

**Teil:** +353 1 635 4000

**Láithreán Gréasáin:** [ http://health.gov.ie/ ](http://health.gov.ie/)

**R-phost:** [ info@health.gov.ie ](mailto:info@health.gov.ie)

_**Dáta an Leasaithe Deireanaigh:** 12 Samhain 2015 _

[
](https://facebook.com/sharer/sharer.php?u=https://www.citizensinformation.ie/ga/health/health-
system/private-health-insurance/?utm_source=sharebutton_facebook) [
](https://twitter.com/intent/tweet/?text=An%20t-%C3%A1rachas%20sl%C3%A1inte%20pr%C3%ADobbh%C3%A1ideach&url=https://www.citizensinformation.ie/ga/health/health-
system/private-health-insurance/?utm_source=sharebutton_twitter) [
](whatsapp://send?text=https://www.citizensinformation.ie/ga/health/health-
system/private-health-insurance/?utm_source=sharebutton_whatsapp) [
](mailto:?subject=An%20t-%C3%A1rachas%20sl%C3%A1inte%20pr%C3%ADobbh%C3%A1ideach&body=https://www.citizensinformation.ie/ga/health/health-
system/private-health-insurance/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Returning to Ireland and buying private health insurance_ ](/ga/returning-to-ireland/looking-after-your-health/returning-to-ireland-and-buying-private-health-insurance/)

Outlines things you should consider when buying private health insurance as a
returning Irish emigrant. Covers waiting periods, pre-existing conditions,
age-related loading and maternity related claims.

  * [ _Cárta Árachais Sláinte na hEorpa_ ](/ga/travel-and-recreation/travel-abroad/european-health-insurance-card/)

Tugann an Cárta Eorpach Árachas Sláinte rochtain ar leighis is gá, stát-ar
fáil cúram sláinte le linn fanacht go sealadach i dtír eile den AE / LEE.

  * [ _Ag teacht go hÉirinn - Cáin agus Árachas Sóisialach_ ](/ga/moving-country/working-in-ireland/migrant-workers/coming-to-ie-tax/)

Ag teacht go hÉirinn le dul ag obair anseo; cáin, áit chónaithe, áit
sainchónithe, cánachas dúbailte, ioncam a saoraíodh roimh theacht go hÉirinn
agus fostaíocht sealadach in Éirinn.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

