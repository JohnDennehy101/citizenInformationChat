English  | **Gaeilge**

**Anseo atá tú:** [ Baile ](/ga/) > [ Oideachas agus Oiliúint
](/ga/education/) > [ Oideachas bunscoile agus iar-bhunscoile
](/ga/education/primary-and-post-primary-education/) > [ Tacaíocht Oideachais
](/ga/education/primary-and-post-primary-education/educational-supports/) >
Deontais teicneolaíochta cúnta do mhic léinn faoi mhíchumas

#  Deontais teicneolaíochta cúnta do mhic léinn faoi mhíchumas

  * Cad is teicneolaíocht chúnta ann? 
  * Cabhrú le teicneolaíocht chúnta a cheannach 
  * An féidir liom mo theicneolaíocht chúnta a thabhairt abhaile ón scoil? 
  * Cén méid is féidir a fháil leis an Deontas Teicneolaíochta Cúnta? 
  * Conas achomharc a dhéanamh má dhiúltaítear duit an Deontas Teicneolaíochta Cúnta 

##  Cad is teicneolaíocht chúnta ann?

Cuidíonn teicneolaíocht chúnta le mic léinn faoi mhíchumas a bhfuil deacracht
acu cumarsáid a dhéanamh trí chaint agus trí scríobh páirt iomlán a ghlacadh
san oideachas.

I measc roinnt samplaí de theicneolaíocht chúnta tá ríomhairí glúine nó
táibléid le bogearraí mionathraithe, luamhán stiúrtha, méarchláir, pillíní
tadhaill, téipeanna, trealamh braille agus trealamh éisteolaíochta.

Is féidir le scoileanna Deontas Teicneolaíochta Cúnta a fháil ón Roinn
Oideachais chun ríomhairí agus trealamh speisialta a cheannach do mhic léinn
faoi mhíchumas.

##  Cabhrú le teicneolaíocht chúnta a cheannach

Is féidir le scoileanna Deontas Teicneolaíochta Cúnta a fháil ón Roinn
Oideachais

Chun deontas a fháil, ní mór go mbeadh míchumas fisiceach nó míchumas foghlama
ginearálta ag mac léinn a fhágann nach féidir gnáthchumarsáid trí chaint agus
trí scríobh.

Is le haghaidh trealaimh atá riachtanach don dalta rochtain a fháil ar
churaclam na scoile atá an deontas teicneolaíochta cúnta.

I measc samplaí de theicneolaíocht chúnta a úsáidtear tá ríomhairí glúine nó
táibléid le bogearraí mionathraithe, luamhán stiúrtha, méarchláir, padáin
tadhaill, téipeanna, trealamh braille agus trealamh éisteolaíochta.

Nach bhfuil clúdaithe ag an deontas ná táillí teileafóin, fóin chliste,
iphones, ipodanna, teilifíseáin, teilifíseáin plasma scáileáin, rochtain
idirlín nó nascacht gutháin.

Caithfidh scoileanna fanacht le faomhadh sula gceannaítear trealamh. Nuair a
bhíonn an trealamh ceannaithe, ba chóir don scoil na hadmhálacha agus na
sonraisc iomlána a sheoladh le héilimh ar íocaíocht. Ba chóir cóipeanna díobh
seo a choinneáil i gcuntais na scoile. Is féidir iarratais a dhéanamh freisin
ar dheisiú trealaimh fhaofa.

##  An féidir liom mo theicneolaíocht chúnta a thabhairt abhaile ón scoil?

De ghnáth coimeádtar an trealamh a chuirtear ar fáil faoin deontas sa scoil.
Is féidir leis an mBord Bainistíochta, áfach, cead a thabhairt do dhalta an
trealamh a úsáid sa bhaile.

Fanann an trealamh i seilbh na scoile agus de ghnáth cuirfear ar aghaidh é
chuig dalta eile nó chuig scoil eile, nuair nach mbíonn sé de dhíth ar an
scoil a thuilleadh.

Tá Bord Bainistíochta na scoile freagrach as táillí árachais, cothabhála,
deisiúcháin agus seirbhíse. Ba chóir go gcuirfí freagracht ar mhúinteoir
amháin as an bhfearas a bhainistiú agus a chinntiú go n-úsáidtear é go
héifeachtach sa scoil.

##  Cén méid is féidir a fháil leis an Deontas Teicneolaíochta Cúnta?

Is é ráta an deontais costas an trealaimh. Níl aon uasteorainn.

Conas iarratas a dhéanamh ar an Deontas Teicneolaíochta Cúnta

Ba chóir do do scoil iarratas a dhéanamh ar threalamh speisialta chuig an
Eagraí um Riachtanais Speisialta Oideachais (ERSO) atá freagrach as an scoil
sin. Déanfaidh an ERSO iarratas chuig an Roinn Oideachais le haghaidh Deontas
Teicneolaíochta Cúnta. D’fhéadfadh go mbeadh tuarascálacha agus measúnuithe
leighis ag teastáil.

Gheobhaidh tú liosta teagmhála ERSOnna agus foirm iarratais ar shuíomh
Gréasáin na Comhairle Náisiúnta um Oideachas Speisialta.

Ba chóir iarratais do mhic léinn le lagú amhairc nó éisteachta a dhéanamh
chuig an tSeirbhís Múinteoirí Cuartaíochta do Páistí le Lag Céadfach. Cuirfidh
Seirbhís na Múinteoirí Cuartaíochta an ERSO ar an eolas ansin.

Féadfaidh tú tuilleadh eolais a fháil ar TFC do Riachtanais Speisialta
Oideachais ar shuíomh Gréasáin an Ionaid Náisiúnta don Teicneolaíocht san
Oideachas (INTO) agus ar an tSeirbhís Náisiúnta Síceolaíochta Oideachais
(SNSO).

Is féidir leat tuilleadh a léamh faoin Deontas um Theicneolaíocht Chúnta
(pdf).

##  Conas achomharc a dhéanamh má dhiúltaítear duit an Deontas Teicneolaíochta
Cúnta

Is féidir le scoil achomharc a dhéanamh i gcoinne an chinnidh:

  * Níor deonaíodh teicneolaíocht chúnta, nó 
  * Tá teicneolaíocht chúnta ceadaithe ach tá an scoil ag iarraidh achomharc a dhéanamh faoi mhéid an deontais, nó faoin trealamh faoi leith a chuirtear ar fáil. 

Ní mór do scoil an fhoirm achomhairc (pdf) a chomhlánú agus a chur isteach.

Agus na foirmeacha achomhairc á gcur isteach aici, níor cheart don scoil an
buniarratas nó na tuarascálacha gairmiúla a cuireadh ar fáil don ERSO a chur
isteach arís.

Má tá tuairiscí nua nó tuairiscí nuashonraithe – éagsúil leis an mbuniarratas
– is féidir iad seo a chur faoi bhráid an ERSO mar thaca le hiarratas nua.

###  An Chomhairle Náisiúnta um Oideachas Speisialta

###  An Chomhairle Náisiúnta um Oideachas Speisialta

1-2 Sráid an Mhuilinn  
Baile Átha Troim,  
An Mhí  
C15 P2KC  
Éire

**Teil:** (01) 6033200

**Láithreán Gréasáin:** [ http://www.ncse.ie/ ](http://www.ncse.ie/)

_**Dáta an Leasaithe Deireanaigh:** 19 Bealtaine 2022 _

[
](https://facebook.com/sharer/sharer.php?u=https://www.citizensinformation.ie/ga/education/primary-
and-post-primary-education/educational-supports/assistive-technology-grant-
students-with-disabilities/?utm_source=sharebutton_facebook) [
](https://twitter.com/intent/tweet/?text=Deontais%20teicneola%C3%ADochta%20c%C3%BAnta%20do%20mhic%20l%C3%A9inn%20faoi%20mh%C3%ADchumas&url=https://www.citizensinformation.ie/ga/education/primary-
and-post-primary-education/educational-supports/assistive-technology-grant-
students-with-disabilities/?utm_source=sharebutton_twitter) [
](whatsapp://send?text=https://www.citizensinformation.ie/ga/education/primary-
and-post-primary-education/educational-supports/assistive-technology-grant-
students-with-disabilities/?utm_source=sharebutton_whatsapp) [
](mailto:?subject=Deontais%20teicneola%C3%ADochta%20c%C3%BAnta%20do%20mhic%20l%C3%A9inn%20faoi%20mh%C3%ADchumas&body=https://www.citizensinformation.ie/ga/education/primary-
and-post-primary-education/educational-supports/assistive-technology-grant-
students-with-disabilities/?utm_source=sharebutton_email) [
](javascript:void\(0\))

###  Ábhar Gaolmhar

  * [ _Scéim iontrála DARE do mhic léinn míchumasacha_ ](/ga/education/third-level-education/applying-to-college/third-level-admissions-scheme-for-students-with-disabilities/)

Tacaíonn le rochtain ar oideachas tríú leibhéal do mhic léinn míchumasach

  * [ _Measúnú ar riachtanais do dhaoine faoi mhíchumas_ ](/ga/health/health-services/health-services-for-people-with-disabilities/assessment-of-need-for-people-with-disabilites/)

Forálann an tAcht um Míchumas 2005, i measc nithe eile, go ndéanfar measúnú ar
riachtanais do dhaoine faoi mhíchumas. Faigh amach conas a dhéantar an
measúnú.

  * [ _Scéim Fóirdheontas Tuarastail do fhostóirí le foireann mhíchumasaithe_ ](/ga/employment/employment-and-disability/wage-subsidy-scheme-for-people-with-disabilities/)

Cuireann an Scéim Fóirdheontas Tuarastail tacaíocht airgid ar fáil d'fhostóirí
a fhostaíonn daoine áirithe faoi mhíchumas.

###  Téigh i dteagmháil linn

Má tá ceist agat a bhaineann leis an ábhar seo, is féidir leat glao a chur ar
an tSeirbhís Ghutháin um Fhaisnéis do Shaoránaigh [ _0818 07 4000_
](tel:0818074000) (Luan go hAoine idir 9rn agus 8in).

D'fhéadfá freisin bualadh isteach san [ _Ionad Faisnéise do Shaoránaigh_
](http://centres.citizensinformation.ie) .

